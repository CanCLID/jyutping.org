---
title: "粵語語氣詞"
linkTitle: "粵語語氣詞"
url: "/zh-cmn-hant/blog/particles"
weight: 2
description: >
  粵語有非常豐富的句末語氣詞，如果混淆會造成很大交流障礙。本文列舉出所有常見的粵語句末語氣詞和它們的推薦寫法，讓大家可以寫規範粵文。
---

{{< alert title="方案選字原則">}}

本用字方案對於句末語氣詞從分不從合，即儘量使用**一個漢字對應一個語素**。對於音節相同嘅字，一般將第 1、3、4 聲定爲獨立嘅語素，對於第 2、5、6 聲視爲變調，因而**推薦使用標點符號**來表示，而唔再另外指定漢字。例如我哋推薦使用「㗎？」來代表 **gaa2**，而唔係使用「𠿪」。

對於大部分 **aa** 開音節語氣詞，本方案推薦唔區分 **aa** 同 **a**，例如 **laa3** 同 **la3** 視作同一語素。
{{< /alert >}}

## 句末語氣詞推薦用字表

{{< alert title="說明">}}

- 「了」字僅讀作 **liu5**，唔推薦作爲句末語氣詞使用。
- 粵語中冇「吧」呢個語氣詞，「吧」僅存在於官話書面語同普通話/國語中。
- 「嗱」**naa4** 作爲句首感嘆詞，都加入表內，以表示與句末語氣詞「喇」**laa4** 區分。
  {{< /alert >}}

| 推薦用字 | 拼音           | 例句                                   | 備註                                                                             |
| -------- | -------------- | -------------------------------------- | -------------------------------------------------------------------------------- |
| 吖       | aa1            | 唔該畀兩個橙我～。                     |                                                                                  |
| 啊       | aa3            | 你去唔去睇戲～？ 做完功課先好出街～。  |                                                                                  |
| 呀       | aa4            | 噉唔通乜都唔使做～。                   | aa5 用「呀？」表示，亦可用「咓」。                                               |
| 𡅅       | aak3           | 唔係～。                               |                                                                                  |
| 噃       | bo3            | 你唔好唔記得～。                       |                                                                                  |
| 𠺢/咖    | gaa1/ga1       | 噉先啱～嘛。                           | 「咖」作爲後備用字，首選唔推薦使用                                               |
| 𠿪       | gaa2           | 前提係做得出先得～。                   |                                                                                  |
| 㗎       | gaa3/ga3       | 唔係噉樣～。                           | 問句中嘅 gaa2 用後加問號表示，例如「冇理由㗎？」。                               |
| 嘎       | gaa4/ga4       | 乜原來要收畀錢～。                     |                                                                                  |
| 𠺝/嗝    | gaak3          | 你平時好飲得～，點解而家咁快就醉。     | 「嗝」作爲後備用字，首選唔推薦使用                                               |
| 嘅       | ge3            | 我點都唔會走～。                       |                                                                                  |
| 啩       | gwaa3          | 應該係～。                             |                                                                                  |
| 吓       | haa2           | ～，噉都得？ 記得食飯啊～。            |                                                                                  |
| 嚱       | he2            | 呢套戲幾好睇嚱？                       |                                                                                  |
| 嗬       | ho2            | 噉就夠嘞～？                           |                                                                                  |
| 啦       | laa1/la1       | 就噉先～。                             |                                                                                  |
| 喇       | laa3/laa4      | 1. 你點講佢都唔會明㗎～。2. 噉就得～？ | 本方案用標點區分 laa 第 3 聲同第 4 聲，如例句 1 爲 laa3，例句 2 爲 laa4。        |
| 嘞       | laak3/lak3/la3 | 係嘞，你有冇帶遮？                     |                                                                                  |
| 咧       | le4            | 我送你五萬個口罩～，好唔好啊？         |                                                                                  |
| 哩       | le5            | 我真係冇呃你～。                       |                                                                                  |
| 囉       | lo1            | 噉你去～。                             |                                                                                  |
| 囖       | lo4            | 係～，點解你自己唔去呢？               |                                                                                  |
| 咯       | lok3/lo3       | 都話咗係噉～。噉就弊家伙～。           |                                                                                  |
| 嚕/𡀔    | lou3/lu3       | 我做完功課～。                         |                                                                                  |
| 嗎       | maa3/ma3/maa1  | 你好～？                               |                                                                                  |
| 嘛       | maa5/maa3      | 唔係啊～？所以先話吖～。               |                                                                                  |
| 咩       | me1            | 佢唔係好叻嘅～？                       |                                                                                  |
| 嗱       | naa4           | ～，就喺呢度。                         |                                                                                  |
| 呢       | ne1/le1        | 佢係做咩嘅～？                         |                                                                                  |
| 添       | tim1           | 我以爲你會去埋佢屋企～。               | 又寫作「㖭」同「𠻹」，呢兩隻字僅作後備用字，首選唔推薦使用                       |
| 喎       | wo3            | 佢唔喺度～。                           |                                                                                  |
| 啝/咊    | wo4            | 篇文原來係佢寫嘅～。                   |                                                                                  |
| 𡁜/唩    | wo5            | 佢話佢唔去～。                         |                                                                                  |
| 咋       | za3/zaa3/zaa5  | 1. 我就得翻兩文～。2. 哦，就係噉～？   | 本方案用標點區分 zaa/za 第 3 聲同第 5 聲，如例句 1 係 zaa3/za3，例句 2 係 zaa5。 |
| 喳       | za4/zaa4       | 就得咁多～？                           |                                                                                  |
| 啫       | ze1            | 無非都係噉嘅～。                       |                                                                                  |
| 唧       | zek1           | 究竟發生咗咩～？                       |                                                                                  |
## 組合語氣詞示例

{{< alert title="說明">}}

下表係粵語中部分組合語氣詞示例。注意組合語氣詞中嘅非句末字發音長度可能比正常情況下更短，例如「吖嘛」中嘅「吖」可以係 **aa1** 或者 **a1**。
{{< /alert >}}

| 漢字        | 拼音                   | 例句                                                    | 備註                             |
| ----------- | ---------------------- | ------------------------------------------------------- | -------------------------------- |
| 吖嘛        | aa1 maa3 / a1 maa3     | 聽日係星期日～。                                        |                                  |
| 啊嘛        | aa6 maa5 / a6 maa5     | 唔係噉～？                                              |                                  |
| 哎吖吖      | ai1 aa1 aa1            | ～，做乜搞成噉啊？                                      | 「哎」字可爲 ai1 或 aai1，下同。 |
| 哎吔/哎吔吔 | ai1 jaa1/ai1 jaa1 jaa1 | ～！豈有此理！                                          |                                  |
| 哎呀        | ai1 aa4/ai1 jaa5       | ～，你唔係噉啊嘛？                                      |                                  |
| 𠺢嘛        | gaa1 maa3/ga1 maa3     | 噉我唔知～！                                            | 「𠺢」次選「咖」                 |
| 㗎咩        | gaa3 me3/ ga3 me3      | 今日唔係放假～？                                        |                                  |
| 㗎嘛        | gaa6 maa5 / ga6 maa5   | 唔係噉～？                                              |                                  |
| 嘅啫        | ge3 ze1                | 無非就係佢一個人～。                                    |                                  |
| 嘞噃        | la3 bo3 / lak3 bo3     | 你好～，唔好再得寸進尺～！                              |                                  |
| 吓話        | haa6 waa5 / ha6 waa5   | 1. 係得咁多～？<br><br> 2. 「呢隻股票實升㗎！」「～？」 |                                  |
| 喇啩        | laa3 gwaa3 / la3 gwaa3 | 噉應該搞掂～？                                          |                                  |
| 㗎喇噃      | ga3 la3 bo3            | 你再唔嚟就食晒～。                                      |                                  |

## 參考文獻

陸鏡光, 2007, 粵語語氣詞的書寫方式, _Studies in Cantonese Phonetics 2_, eds. Joanna Ut-Seong and Sze-Wing Tang, 95 - 107
