---
title: "利用吳語學好粵拼搭粵語發音"
weight: 1
description: >
  粵拼个設計，原則上向拼讀基本一致，即哪能讀就哪能拼。
  個麼，以下我伲就來看看叫拼寫搭發音具體是哪能介。
hide_feedback: false
---

{{< docaudio >}}

{{< alert title="概述">}}
粵語發音搭吳語推扳弗小；但不過也用弗着嚇，有種介發音吳語當中無麼个，下文會得提示，掌握規律就來事哉。

外加，有得交關拼法（譬方：風 **fung1**、方 **fong1**）搭傳教士記錄吳語所用拼法相似；假使儂弗懂傳教士拼音也弗礙，本文中吳語發音多數列出例字，只要會得讀就好理解。
{{< /alert >}}

> 本文解釋發音个辰光會得用着國際音標（IPA，加[]表示），假使儂弗熟悉也弗搭界，直接撳 {{< audio >}} 聽例字个錄音就好直觀感受發音哉。
>
> 本文粵拼全用粗體表示，例字拼音後附數字 1 - 6 是聲調，一開始好先擺一擺；弗麼，也好參考 [3 聲調](#3-聲調)一節先大概看看。
>
> 本文「吳語」全是指現代上海市區讀音。

## 1. 聲母

### 1.1 塞音聲母 b-/p-、d-/t-、g-/k- 搭塞擦音聲母 z-/c-

{{< alert color="success">}}
粵語搭普通話接近，缺乏清濁對立；個咾拿 **b-**、**d-**、**g-**、**z-** 表示弗送氣音 [p]、[t]、[k]、[ts]，**p-**、**t-**、**k-**、**c-** 表示送氣音 [pʰ]、[tʰ]、[kʰ]、[tsʰ]。
具體對應：
粵 **b-**：吳「包」；粵 **d-**：吳「刀」；粵 **g-**：吳「高」；粵 **z-**：吳「糟」；
粵 **p-**：吳「泡」；粵 **t-**：吳「滔」；粵 **k-**：吳「敲」；粵 **c-**：吳「抄」。
粵拼 **b-**、**d-**、**g-**、**z-** 全是「刮剌鬆脆」个清音，當心弗要讀成功渾厚低沈个濁音（吳語「跑」「淘」「搞」「曹」等字聲母）。
{{< /alert >}}

| 弗送氣                          | 送氣                            |
| ------------------------------- | ------------------------------- |
| 巴 baa1 {{< audio id="baa1" >}} | 趴 paa1 {{< audio id="paa1" >}} |
| 打 daa1 {{< audio id="daa1" >}} | 他 taa1 {{< audio id="taa1" >}} |
| 家 gaa1 {{< audio id="gaa1" >}} | 卡 kaa1 {{< audio id="kaa1" >}} |
| 炸 zaa3 {{< audio id="zaa3" >}} | 查 caa4 {{< audio id="caa4" >}} |

### 1.2 圓脣聲母 gw-、kw-

{{< alert color="success">}}
粵拼 **gw-**、**kw-** 表示圓脣个 **g-**、**k-** 聲母（1.1 節），分別接近吳語「光」搭「曠」个聲母。
但不過，**gu**、**gun** 還是寫成功 **gu**、**gun**，因爲此地 **u** 是主元音（韻腹）。
{{< /alert >}}

| 例字                         | 拼法   |
| ---------------------------- | ------ |
| 廣 {{< audio id="gwong2" >}} | gwong2 |
| 狂 {{< audio id="kwong4" >}} | kwong4 |
| 昆 {{< audio id="kwan1" >}}  | kwan1  |
| 古 {{< audio id="gu2" >}}    | gu2    |

### 1.3 擦音聲母 s-、f-、h-

{{< alert color="success">}}
迭個三隻聲母吳語裏向全有。粵 **s-**：吳「蘇」;粵 **f-**：吳「夫」；粵 **h-**：吳「蟹」。
其中，**h** 搭吳語一色一樣，是㗅嚨裏向發出來个音。
{{< /alert >}}

### 1.4 鼻音聲母 m-、n-、ng- 搭邊音聲母 l-

{{< alert color="success">}}
迭個三隻聲母吳語裏向全有。粵 **m-**：吳「毛」；粵 **n-**：吳「腦」；粵 **ng-**：吳「咬」；粵 **l-**：吳「牢」。
{{< /alert >}}

### 1.5 通音（半元音） j-、 w-

{{< alert color="success">}}
粵拼以 **j-** 表示近似吳語當中「央」「羊」个聲母，拿 **w-** 表示近似吳語當中「汪」「黃」个聲母。
{{< /alert >}}

| j                               | w                               |
| ------------------------------- | ------------------------------- |
| 一 jat1 {{< audio id="jat1" >}} | 活 wut6 {{< audio id="wut6" >}} |
| 以 ji5 {{< audio id="ji5" >}}   | 唯 wai4 {{< audio id="wai4" >}} |

## 2. 韻母

### 2.1 韻腹

{{< alert color="success">}}
粵拼對粵語元音个表達是：**i**、**e**、**yu**、**eo**、**oe**、**a**、**aa**、**u**、**o**。
迭個九隻元音全好作韻腹。其中，**eo** 搭 **a** 是短音，分別搭長音 **oe** 搭仔 **aa** 對立。
外加，**eo** 搭 **oe**，**a** 搭 **aa**，弗單單長短兩樣，發音也兩樣个，個咾邪氣要當心。

> 除脫 **yu** ，別個元音（ **i**、**e**、**u**、**o** ）其實也有長短音區別，但弗區別意思（音位互補），個咾弗需要忒把細。不過還是大概說明說明：
> 粵拼 **i**、**u** 在後接 **-ng**、**-k** 个辰光實際上向讀成功鬆（低）一眼个元音 [ɪ]、[ʊ]；粵拼 **e**、**o** 在雙元音 **ei**、**ou** 裏向讀成功高一眼个 [e]、[o]。
> 外加，迭眼 [ɪ]、[ʊ]、[e]、[o] 全是短音；在拉別個場許，是讀長音。

連下來我伲就來看看看元音具體哪能讀个。
{{< /alert >}}

### 2.1.1 元音 i、e、yu、u、o

{{< alert color="success">}}
迭個四隻元音吳語裏向全有。下列吳語例字韻母即粵拼元音讀法：
粵 **i**：吳「衣」「西」；粵 **e**：吳「晏」「三」；粵 **yu**：吳「迂」「需」；粵 **u**：吳「烏」「蘇」；粵 **o**：吳「凹」「稍」。
{{< /alert >}}

### 2.1.2 元音 eo 搭 oe

{{< alert color="success">}}
迭個兩隻韻母个國際音標分別是 [ɵ]、[œ]，吳語無麼一色一樣个讀音，但有得一隻接近个音 [ø]，即「安」「竿」「看」韻母个發音。
粵拼 **oe** 个讀法，只要在發吳語「安」韻母基礎上，嘴巴張大一眼就來三哉。張大个程度，大概搭讀吳語「凹」字韻母个辰光差大弗多。
連下來再看看看粵拼 **eo** 个讀法：在發吳語「安」韻母基礎上，嘴巴張開大小弗變，舌頭擺平一眼，就是粵拼 **eo** 个讀音哉。另外，**eo** 發音比 **oe** 短。
{{< /alert >}}

| eo                                | oe                                  |
| --------------------------------- | ----------------------------------- |
| 率 seot1 {{< audio id="seot1" >}} | 削 soek3 {{< audio id="soek3" >}}   |
| 潤 jeon6 {{< audio id="jeon6" >}} | 讓 joeng6 {{< audio id="joeng6" >}} |

### 2.1.3 元音 a 搭 aa

{{< alert color="success">}}
粵拼 **aa** 个國際音標是 [a]，搭吳語「矮」「街」兩字韻母發音一樣。
粵拼 **a** 个國際音標是 [ɐ]，吳語無麼一色一樣个讀音，但有得一隻接近个音 [ə]，即「僧」「色」兩字韻母；嘴巴張來再大一眼，就好發得出 **a** 哉。
{{< /alert >}}

| aa                                | a                               |
| --------------------------------- | ------------------------------- |
| 三 saam1 {{< audio id="saam1" >}} | 心 sam1 {{< audio id="sam1" >}} |
| 山 saan1 {{< audio id="saan1" >}} | 身 san1 {{< audio id="san1" >}} |
| 稍 saau2 {{< audio id="saau2" >}} | 手 sau2 {{< audio id="sau2" >}} |

### 2.2 韻尾

{{< alert color="success">}}
粵語韻尾分三種：半元音韻尾（搭韻腹形成功雙元音）、鼻音韻尾搭塞音韻尾。

其中半元音韻尾粵拼用 **-i**、**-u** 表示。形成功个雙元音交關多，枚舉：**aai**、**aau**、**ai**、**au**、**oi**、**ou**、**eoi**、**ei**、**iu**、**ui**。
吳語缺乏雙元音，不過粵語雙元音讀法蠻便當，基本上向只要讀準足單元音，再組合在一淘就好哉。個咾此地弗作具體解釋。

另外粵語三種鼻音韻尾搭三種塞音韻尾，迭個也搭吳語兩樣。以下我伲就來具體看看看。
{{< /alert >}}

### 2.2.1 韻尾 -m、-m、-ng

{{< alert color="success">}}
粵語有得 **-m**、**-n**、**-ng** 三種鼻音韻尾。
其中，**-ng** 在吳語裏向也有，即「新」「心」「星」「身」「深」「升」个韻尾；ng 也是吳語當中「五」「魚」个讀音。
別個兩隻鼻音韻尾吳語缺乏，但有相應音節。「姆媽」个「姆」就是 m 音，「娪奶」（也有人叫「阿奶」）个「娪」就是 n 音。
個咾，只要拿韻腹个元音搭迭眼鼻音組合在一淘就好發得出粵語个讀音哉。
{{< /alert >}}

| -m                                | -n                                | -ng                                 |
| --------------------------------- | --------------------------------- | ----------------------------------- |
| 三 saam1 {{< audio id="saam1" >}} | 山 saan1 {{< audio id="saan1" >}} | 生 saang1 {{< audio id="saang1" >}} |
| 含 ham4 {{< audio id="ham4" >}}   | 痕 han4 {{< audio id="han4" >}}   | 行 hang4{{< audio id="hang4" >}}    |
| 尖 zim1 {{< audio id="zim1" >}}   | 煎 zin1 {{< audio id="zin1" >}}   | 精 zing1 {{< audio id="zing1" >}}   |

### 2.2.2 韻尾 -p、-t、-k

{{< alert color="success">}}
迭個三隻塞音韻尾也就是所謂「入聲韻」。吳語也有得入聲，讀來比較短促：像數字「一」「六」「七」「八」「十」全是入聲。
但是吳語个入聲是弗帶 **-p**、**-t**、**-k** 塞音尾巴，迭個就是搭粵語兩樣。倒過來講，吳語入聲加上仔迭個三隻塞音尾巴，就搭粵語發音差弗多哉。
{{< /alert >}}

| -p                                | -t                              | -k                              |
| --------------------------------- | ------------------------------- | ------------------------------- |
| 湿 sap1 {{< audio id="sap1" >}}   | 失 sat1 {{< audio id="sat1" >}} | 塞 sak1 {{< audio id="sak1" >}} |
| 接 zip3 {{< audio id="zip3" >}}   | 节 zit3 {{< audio id="zit3" >}} | 脊 zek3 {{< audio id="zek3" >}} |
| 集 zaap6 {{< audio id="zaap6" >}} | 活 wut6 {{< audio id="wut6" >}} | 六 luk6 {{< audio id="luk6" >}} |

### 3 聲調

{{< alert color="dark" title="提醒">}}
假使單單是想學來打字，**直接跳脫本節**也弗搭界。粵拼打字用弗着打聲調，不過打仔聲調麼速度快。
{{< /alert >}}

吳語有得五隻單字調，調值如下（第一埭是例字）：

| 三；風；天   | 四；火；土   | 一；雪；鐵   | 二；雨；銅   | 十；毒；熱   |
| ------------ | ------------ | ------------ | ------------ | ------------ |
| 53（高降調） | 34（高升調） | 55（高促調） | 23（低升調） | 12（低促調） |

> 其中「高促調」「低促調」比別個聲調短促。

另外吳語還有得連讀變調，兩字變調以後，有得新个調值。
直觀起見，此地列表如下；其中第一埭是詞，第二埭是詞中第一、第二字个調值（譬方：天空 55-21，即，天 55，空 21）：

| 天空；冰箱 | 店家；火氣 | 七寶；雪子 | 人家；飯碗 | 石頭；特爲 |
| ---------- | ---------- | ---------- | ---------- | ---------- |
| 55-21      | 33-44      | 33-44      | 22-44      | 11-23      |

> 其中「七寶」「雪子」搭「石頭」「特爲」點詞當中个頭一隻字比別個字短促。

一方面，粵語个 6 隻聲調：

![image](/img/yue.png)

6 隻調值如下：

| 第 1 聲 55（高平調）          | 第 2 聲 35（高升調）          | 第 3 聲 33（中平調）          |
| ----------------------------- | ----------------------------- | ----------------------------- |
| 詩 si1 {{< audio id="si1" >}} | 史 si2 {{< audio id="si2" >}} | 試 si3 {{< audio id="si3" >}} |

| 第 4 聲 21（低降調）          | 第 5 聲 13（低升調）          | 第 6 聲 22（中低平調）        |
| ----------------------------- | ----------------------------- | ----------------------------- |
| 時 si4 {{< audio id="si4" >}} | 市 si5 {{< audio id="si5" >}} | 事 si6 {{< audio id="si6" >}} |

個咾邪氣清爽：
粵語第 1 聲搭吳語「天空」「冰箱」兩隻詞裏向个頭一隻字聲調相同，是高平；
粵語第 2 聲接近吳語「四」「火」「土」三隻字个聲調，但上升還要結棍眼（實際上向吳語「四」「火」「土」个聲調一開始比較平，外加比粵語高）；
粵語第 3 聲搭吳語「店家」「火氣」兩隻詞裏向个頭一隻字聲調相同，是中平；
粵語第 4 聲搭吳語「天空」「冰箱」兩隻詞裏向个第二隻字聲調相同，是低降；
粵語第 5 聲接近吳語「二」「雨」「銅」三隻字个聲調，但開頭還要低一眼；
粵語第 6 聲搭吳語「人家」「飯碗」 兩隻詞裏向个頭一隻字聲調相同，是中低平。

粵語聲調還有一隻有勁外加有用个練法，就是利用粵語歌，詳見本站[用粵語歌練習聲調](/blog/song/)。

## 4. 成功！

辛苦儂看到此地，阿是利用仔吳語基本好理解粵語發音搭粵拼哉？祝賀！上頭交關搭吳語一色一樣个發音無麼示範，假使儂想聽聽看，好參考粵拼方案完整聲韻母表：[ LSHK 粵拼方案](/jyutping)。

假使還想學來再準足一眼、道地一眼，請儂看：

- [Jyutping（粵拼）詳細教程](http://www.cantonese.asia/portal.php?mod=view&aid=229)

阿末推薦一隻網上向个粵拼字典，碰着字弗識、弄弗靈清哪能讀哪能拼，全好在此地查：

- [粵音資料集叢](https://jyut.net/)

想再尋別個粵語學習資源，請參考[粵語學習資源](/blog/resource)。

### 附錄：粵拼注音文本示例《北風同太陽》

{{< bakfungaudio >}}

<ruby>有<rt>jau5{{< audio id="jau5" >}} </rt></ruby> <ruby>一<rt>jat1{{< audio id="jat1" >}} </rt></ruby> <ruby>次<rt>ci3{{< audio id="ci3" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>同<rt>tung4{{< audio id="tung4" >}} </rt></ruby> <ruby>太<rt>taai3{{< audio id="taai3" >}} </rt></ruby> <ruby>陽<rt>joeng4{{< audio id="joeng4" >}} </rt></ruby> <ruby>喺<rt>hai2{{< audio id="hai2" >}} </rt></ruby> <ruby>度<rt>dou6{{< audio id="dou6" >}} </rt></ruby> <ruby>拗<rt>aau3{{< audio id="aau3" >}} </rt></ruby> <ruby>緊<rt>gan2{{< audio id="gan2" >}} </rt></ruby> <ruby>邊<rt>bin1{{< audio id="bin1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>叻<rt>lek1{{< audio id="lek1" >}} </rt></ruby> <ruby>啲<rt>di1{{< audio id="di1" >}} </rt></ruby> 。<ruby>佢<rt>keoi5{{< audio id="keoi5" >}} </rt></ruby> <ruby>哋<rt>dei6{{< audio id="dei6" >}} </rt></ruby> <ruby>啱<rt>ngaam1{{< audio id="ngaam1" >}} </rt></ruby> <ruby>啱<rt>ngaam1{{< audio id="ngaam1" >}} </rt></ruby> <ruby>睇<rt>tai2{{< audio id="tai2" >}} </rt></ruby> <ruby>到<rt>dou2{{< audio id="dou2" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>行<rt>haang4{{< audio id="haang4" >}} </rt></ruby> <ruby>過<rt>gwo3{{< audio id="gwo3" >}} </rt></ruby> ，<ruby>哩<rt>li1{{< audio id="li1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>着<rt>zoek3{{< audio id="zoek3" >}} </rt></ruby> <ruby>住<rt>zyu6{{< audio id="zyu6" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>大<rt>daai6{{< audio id="daai6" >}} </rt></ruby> <ruby>褸<rt>lau1{{< audio id="lau1" >}} </rt></ruby> 。<ruby>佢<rt>keoi5{{< audio id="keoi5" >}} </rt></ruby> <ruby>哋<rt>dei6{{< audio id="dei6" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>話<rt>waa6{{< audio id="waa6" >}} </rt></ruby> <ruby>嘞<rt>laak3{{< audio id="laak3" >}} </rt></ruby> ，<ruby>邊<rt>bin1{{< audio id="bin1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>可<rt>ho2{{< audio id="ho2" >}} </rt></ruby> <ruby>以<rt>ji5{{< audio id="ji5" >}} </rt></ruby> <ruby>整<rt>zing2{{< audio id="zing2" >}} </rt></ruby> <ruby>到<rt>dou3{{< audio id="dou3" >}} </rt></ruby> <ruby>哩<rt>li1{{< audio id="li1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>除<rt>ceoi4{{< audio id="ceoi4" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> <ruby>呢<rt>ne1{{< audio id="ne1" >}} </rt></ruby> ，<ruby>就<rt>zau6{{< audio id="zau6" >}} </rt></ruby> <ruby>算<rt>syun3{{< audio id="syun3" >}} </rt></ruby> <ruby>邊<rt>bin1{{< audio id="bin1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>叻<rt>lek1{{< audio id="lek1" >}} </rt></ruby> <ruby>啲<rt>di1{{< audio id="di1" >}} </rt></ruby> <ruby>嘞<rt>laak3{{< audio id="laak3" >}} </rt></ruby> 。<ruby>於<rt>jyu1{{< audio id="jyu1" >}} </rt></ruby> <ruby>是<rt>si6{{< audio id="si6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>搏<rt>bok3{{< audio id="bok3" >}} </rt></ruby> <ruby>命<rt>meng6{{< audio id="meng6" >}} </rt></ruby> <ruby>噉<rt>gam2{{< audio id="gam2" >}} </rt></ruby> <ruby>吹<rt>ceoi1{{< audio id="ceoi1" >}} </rt></ruby> 。<ruby>點<rt>dim2{{< audio id="dim2" >}} </rt></ruby> <ruby>知<rt>zi1{{< audio id="zi1" >}} </rt></ruby> ，<ruby>佢<rt>keoi5{{< audio id="keoi5" >}} </rt></ruby> <ruby>越<rt>jyut6{{< audio id="jyut6" >}} </rt></ruby> <ruby>吹<rt>ceoi1{{< audio id="ceoi1" >}} </rt></ruby> <ruby>得<rt>dak1{{< audio id="dak1" >}} </rt></ruby> <ruby>犀<rt>sai1{{< audio id="sai1" >}} </rt></ruby> <ruby>利<rt>lei6{{< audio id="lei6" >}} </rt></ruby> ，<ruby>嗰<rt>go2{{< audio id="go2" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>越<rt>jyut6{{< audio id="jyut6" >}} </rt></ruby> <ruby>係<rt>hai6{{< audio id="hai6" >}} </rt></ruby> <ruby>揦<rt>laa2{{< audio id="laa2" >}} </rt></ruby> <ruby>實<rt>sat6{{< audio id="sat6" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> 。<ruby>最<rt>zeoi3{{< audio id="zeoi3" >}} </rt></ruby> <ruby>後<rt>hau6{{< audio id="hau6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>冇<rt>mou5{{< audio id="mou5" >}} </rt></ruby> <ruby>晒<rt>saai3{{< audio id="saai3" >}} </rt></ruby> <ruby>符<rt>fu4{{< audio id="fu4" >}} </rt></ruby> ，<ruby>唯<rt>wai4{{< audio id="wai4" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>放<rt>fong3{{< audio id="fong3" >}} </rt></ruby> <ruby>棄<rt>hei3{{< audio id="hei3" >}} </rt></ruby> 。<ruby>跟<rt>gan1{{< audio id="gan1" >}} </rt></ruby> <ruby>住<rt>zyu6{{< audio id="zyu6" >}} </rt></ruby> ，<ruby>太<rt>taai3{{< audio id="taai3" >}} </rt></ruby> <ruby>陽<rt>joeng4{{< audio id="joeng4" >}} </rt></ruby> <ruby>出<rt>ceot1{{< audio id="ceot1" >}} </rt></ruby> <ruby>嚟<rt>lai4{{< audio id="lai4" >}} </rt></ruby> <ruby>曬<rt>saai3{{< audio id="saai3" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>一<rt>jat1{{< audio id="jat1" >}} </rt></ruby> <ruby>陣<rt>zan6{{< audio id="zan6" >}} </rt></ruby> ，<ruby>嗰<rt>go2{{< audio id="go2" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>即<rt>zik1{{< audio id="zik1" >}} </rt></ruby> <ruby>刻<rt>hak1{{< audio id="hak1" >}} </rt></ruby> <ruby>除<rt>ceoi4{{< audio id="ceoi4" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> <ruby>嘞<rt>laak3{{< audio id="laak3" >}} </rt></ruby> 。<ruby>於<rt>jyu1{{< audio id="jyu1" >}} </rt></ruby> <ruby>是<rt>si6{{< audio id="si6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>唯<rt>wai4{{< audio id="wai4" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>認<rt>jing6{{< audio id="jing6" >}} </rt></ruby> <ruby>輸<rt>syu1{{< audio id="syu1" >}} </rt></ruby> <ruby>啦<rt>laa1{{< audio id="laa1" >}} </rt></ruby> 。
