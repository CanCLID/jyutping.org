---
title: "我识粤语"
date: 2020-01-22
weight: 3
description: >
  粤拼嘅设计大部分同普通话拼音（下称“普拼”）一样，只需读完两者主要区别，就可以掌握粤拼同粤拼打字。
hide_feedback: false
---

{{< docaudio >}}

{{< alert title="写法区别 & 音系区别">}}
粤拼和普拼的区别分两类：写法区别同音系区别。

**写法区别**
即呢个发音喺普通话同粤语入边都有，只不过喺两种拼音入边用唔同嘅字母来代表，呢类区别一睇就识。

**音系区别**
即普通话冇呢个音，得粤语独有，呢类往往都系普通话母语者学粤语嘅重点难点。
{{< /alert >}}

> 本文讲解发音个阵会用到国际音标（IPA），如果读者唔熟国际音标都冇所谓，直接揿个 {{< audio >}} 掣听例字嘅录音就可以感受到个发音嘞。
>
> 每个例字拼音后面嘅数字 1 - 6 系声调，读者可以暂时先忽略，或者直接跳到 [2.7 声调](#2-7-声调)一节了解完声调再开始读本文。

## 1. 写法区别

### 1.1 普拼 y → 粤拼 j

{{< alert color="success">}}
普拼嘅 y 喺粤拼入边写成 j。之所以写成 j 系因为呢个音国际音标嘅写法就系 [j]，而普拼嘅 y 系英文嘅写法。
{{< /alert >}}

- 一 jat1 ✔️ yat1 ❌ {{< audio id="jat1" >}}
- 以 ji5 ✔️ yi5 ❌ {{< audio id="ji5" >}}
- 夜 je6 ✔️ ye6 ❌ {{< audio id="je6" >}}

### 1.2 普拼 gu-、ku- → 粤拼 gw-、kw-

{{< alert color="success">}}
普拼嘅 gu-、ku-，喺粤拼入边用 gw-、kw- 来表示。不过要注意，gu、gun 仲系 gu、gun。
{{< /alert >}}

- 广 gwong2 ✔️ guong2 ❌ {{< audio id="gwong2" >}}
- 狂 kwong4 ✔️ kuong4 ❌ {{< audio id="kwong4" >}}
- 昆 kwan1 ✔️ kuan1 ❌ {{< audio id="kwan1" >}}
- 古 gu2 ✔️ gwu2 ❌ gw2 ❌ {{< audio id="gu2" >}}

### 1.3 普拼 ü → 粤拼 yu

{{< alert color="success">}}
呢个音嘅国际音标系 [y]。呢个韵母虽然系单元音，但喺粤拼入边用咗 yu 两个字母来表示，噉就可以避免好似普通话嘅 ü 噉要用到附加符号。
{{< /alert >}}

- 猪 zyu1 ✔️ zü1 ❌ {{< audio id="zyu1" >}}
- 村 cyun1 ✔️ cün1 ❌ {{< audio id="cyun1" >}}
- 雨 jyu5 ✔️ jü ❌ yu ❌ {{< audio id="jyu5" >}}

### 1.4 普拼 ong → 粤拼 ung

{{< alert color="success">}}
普拼中嘅 ong 同粤拼嘅 ung 发音系一样嘅，国际音标都系 [ʊŋ]，而粤拼中嘅 ong 系普通话冇嘅发音，国际音标系 [ɔŋ]。
{{< /alert >}}

- 钟 zung1 {{< audio id="zung1" >}}
- 庄 zong1 {{< audio id="zong1" >}}

### 1.5 普拼 ao → 粤拼 aau

{{< alert color="success">}}
粤拼以 u 结尾，呢个都系遵循国际音标嘅写法。
{{< /alert >}}

- 考 haau2 ✔️ hao2 ❌ {{< audio id="haau2" >}}
- 包 baau1 ✔️ bao1 ❌ {{< audio id="baau1" >}}

> 关于粤拼中 a 同 aa 嘅区别下面会讲解。

## 2. 音系区别

### 2.1 韵腹 aa 同 a

{{< alert color="success">}}
普拼嘅 a 等同于粤拼嘅 aa，国际音标系 [a]。而粤拼中嘅 a 音喺普通话入边冇。佢嘅国际音标系 [ɐ]。aa 同 a 系两个不同嘅韵腹，唔好捞乱。读者既然识粤语，噉睇下下面几个例字就知道个区别了：
{{< /alert >}}

| 例字                                                                      |                                                                           |                                                                           |
| ------------------------------------------------------------------------- | ------------------------------------------------------------------------- | ------------------------------------------------------------------------- |
| 三 saam1 {{< audio id="saam1" >}} | 山 saan1 {{< audio id="saan1" >}} | 稍 saau2 {{< audio id="saau2" >}} |
| 心 sam1 {{< audio id="sam1" >}}   | 身 san1 {{< audio id="san1" >}}   | 手 sau2 {{< audio id="sau2" >}}   |

### 2.2 韵腹 eo、oe

{{< alert color="success">}}
呢两个韵母嘅国际音标分别系 [ɵ]、[œ]，普通话入边都冇呢两个音。
{{< /alert >}}

| 例字                                                                      |                                                                             |
| ------------------------------------------------------------------------- | --------------------------------------------------------------------------- |
| 率 seot1 {{< audio id="seot1" >}} | 润 jeon6 {{< audio id="jeon6" >}}   |
| 削 soek3 {{< audio id="soek3" >}} | 让 joeng6 {{< audio id="joeng6" >}} |

{{< alert color="danger" title="注意">}}
大家可能会觉得，点解要将 eo 同 oe 分开？呢两个唔系同一个音来嘅咩？其实唔系。eot6 系「术」字嘅韵母，但系 oet6 字就系另一个音了，呢个音系拟声词，「食完饭 oet6 一啖气出来」，就系呢个韵母 oet6。再例如形容赶快嘅词「coet4 coet2 声」，好明显唔系「出出声」，所以呢两个系唔同嘅音来㗎。
{{< /alert >}}

### 2.3 韵母 e

{{< alert color="success">}}
普拼嘅 e 国际音标系 [ɤ]，即系普通话入边“饿”字嘅韵母，如果佢前面接 y 或者 i 则表达另一个音 [e]，例如普通话里“夜”字的韵母。而粤拼入边 e 永远净代表一个发音 [ɛ]，呢个音类似英语单词“yes”嘅元音。
{{< /alert >}}

- 写 se2 {{< audio id="se2" >}}
- 借 ze3 {{< audio id="ze3" >}}
- 郑 zeng6 {{< audio id="zeng6" >}}
- 石 sek6 {{< audio id="sek6" >}}

### 2.4 韵母 i

{{< alert color="success">}}
普拼入边 i 会根据拼写音节嘅唔同会代表两个唔同嘅音。例如普通话入边「资」嘅拼音系 zi，呢度 i 代表嘅音系 [z̩]，而喺「机」嘅拼音 ji 度，i 代表嘅音系 [i]。粤拼嘅 i 喺大多数时候都代表发音 [i]，而后接 -k 或 -ng 个阵发音就变成 [ɪ]。
{{< /alert >}}

| [i]                           | [ɪ]                             |
| ----------------------------- | ------------------------------- |
| 诗 si1 {{< audio id="si1" >}} | 识 sik1 {{< audio id="sik1" >}} |
| 仙 sin1 {{< audio id="sin1" >}} | 星 sing1 {{< audio id="sing1" >}} |

### 2.5 声母 ng-

{{< alert color="success">}}
呢个音嘅国际音标系 [ŋ]。普通话冇呢个声母，而粤语入边声母 ng- 同零声母 Ø- 系区分嘅。而家好多广州人都分唔出了，例如将「我」字发成 o5，但系其实个发音系 ngo5。（好彩输入法可以开模糊音，所以如果实在分唔到就开模糊音啦，冚唪唥打嗮 ng- 开头就得）。
{{< /alert >}}

| 例字                                                                        |                                                                         |
| --------------------------------------------------------------------------- | ----------------------------------------------------------------------- |
| 岸 ngon6 {{< audio id="ngon6" >}}   | 按 on3 {{< audio id="on3" >}}   |
| 雁 ngaan6 {{< audio id="ngaan6" >}} | 晏 aan3 {{< audio id="aan3" >}} |

### 2.6 韵尾 -m

{{< alert color="success">}}
普通话入边鼻音韵尾净得 -n 同 -ng（前鼻音同后鼻音），冇 -m。而粤语保留咗 -m、-n、-ng 三种鼻音韵尾。
{{< /alert >}}

| 例字                                                                        |                                                                          |                                                                           |
| --------------------------------------------------------------------------- | ------------------------------------------------------------------------ | ------------------------------------------------------------------------- |
| 三 saam1 {{< audio id="saam1" >}}   | 含 ham4 {{< audio id="ham4" >}}  | 尖 zim1 {{< audio id="zim1" >}}   |
| 山 saan1 {{< audio id="saan1" >}}   | 痕 han4 {{< audio id="han4" >}}  | 煎 zin1 {{< audio id="zin1" >}}   |
| 生 saang1 {{< audio id="saang1" >}} | 行 hang4{{< audio id="hang4" >}} | 精 zing1 {{< audio id="zing1" >}} |

### 2.7 韵尾 -p、-t、-k

{{< alert color="success">}}
呢三个韵尾就系传统意义上嘅「入声」。普通话冇入声，但系粤语就保留嗮，所以既然读者识粤语，下面几只字嘅发音应该都好容易区分得出来。
{{< /alert >}}

| 例字                                                                    |                                                                         |
| ----------------------------------------------------------------------- | ----------------------------------------------------------------------- |
| 湿 sap1 {{< audio id="sap1" >}} | 接 zip3 {{< audio id="zip3" >}} |
| 失 sat1 {{< audio id="sat1" >}} | 节 zit3 {{< audio id="zit3" >}} |
| 塞 sak1 {{< audio id="sak1" >}} | 脊 zek3 {{< audio id="zek3" >}} |

### 2.8 声调

> 如果净系想学识用粤拼打字，可以**直接跳过本节**。粤拼打字唔需要打声调，不过如果打埋声调嘅话可以提高输入速度。

普通话得四个声调，粤语有六个。我哋先回忆下普通话嘅四个声调：

![](/img/cmn.png)

总结出来普通话四个声调嘅调值如下表：

| 第 1 声      | 第 2 声      | 第 3 声       | 第 4 声      |
| ------------ | ------------ | ------------- | ------------ |
| 55（高平调） | 35（高升调） | 214（曲折调） | 51（高降调） |

而粤语嘅 6 个声调如下图：

![image](/img/yue.png)

6 个调值如下表：

| 第 1 声 55（高平）                                                    | 第 2 声 35（高升调）                                                  | 第 3 声 33（中平调）                                                  |
| --------------------------------------------------------------------- | --------------------------------------------------------------------- | --------------------------------------------------------------------- |
| 诗 si1 {{< audio id="si1" >}} | 史 si2 {{< audio id="si2" >}} | 试 si3 {{< audio id="si3" >}} |

| 第 4 声 21（低降调）                                                  | 第 5 声 13（低升调）                                                  | 第 6 声 22（中低平调）                                                |
| --------------------------------------------------------------------- | --------------------------------------------------------------------- | --------------------------------------------------------------------- |
| 时 si4 {{< audio id="si4" >}} | 市 si5 {{< audio id="si5" >}} | 事 si6 {{< audio id="si6" >}} |

如果实在记唔住呢啲声调都冇所谓，反正输入法打字唔使打声调。

{{< alert color="danger" title="注意">}}
可能会有人问，点解我觉得广州话唔止六个声调嘅？例如「私人」同「诗人」嘅音唔一样㖞，点解都系 si1？呢个系因为粤语广州话入边嘅第一声的确已经分化咗成两个声调，有啲字例如「诗」读成 高平调 55，有啲字例如「私」读成高降调 53。但系喺粤拼入边我哋**唔做区分，全部当成第一声**。
{{< /alert >}}

### 2.9 普通话特有、粤语冇嘅音

{{< alert color="success">}}
粤语唔分平翘舌音，所以粤拼入边冇 zh ch sh r 呢四个声母，另外粤语冇普拼中嘅 j q x 音（粤拼嘅 j 等于普拼嘅 y）。
{{< /alert >}}

## 3. 搞掂！

恭喜你读到呢度，粤拼同普通话拼音嘅区别就咁多，其他字母代表嘅发音，例如 b p m f、d t n l、g k h、z c s w 喺普拼同粤拼入边都系一样嘅。而家先来做几个小练习，睇下你学识打粤拼未：

### 3.1 练习

写出下面几个词嘅粤语拼音，可以唔理个声调：

1. 粤语拼音
2. 广州话
3. 稍等
4. 你哋
5. 我同佢
6. 香港
7. 语言学

#### 答案（可以忽略个声调）

1. jyut6 jyu3 ping3 jam1
2. gwong2 zau1 waa2
3. saau2 dang2
4. nei5 dei6
5. ngo5 tung4 keoi5
6. hoeng1 gong2
7. jyu5 jin4 hok6

### 3.2 参考

如果你想读更详细嘅粤拼教程，睇呢度：

- [Jyutping（粤拼）详细教程](http://www.cantonese.asia/portal.php?mod=view&aid=229)

最尾推荐一个网上粤拼字典，遇到字唔识佢嘅粤拼，随时用呢个字典来查：

- [粤音资料集丛](https://jyut.net/)

仲有一个桌面版字典：

- [Jyut Dictionary](https://github.com/aaronhktan/jyut-dict)
