---
title: "粤语语气词"
linkTitle: "粤语语气词"
url: "/zh-cn/blog/particles"
weight: 2
description: >
  粤语有非常丰富嘅句末语气词，喺平时书写粤文𠮶阵好容易捞乱，本文列举出所有常见嘅粤语句末语气词同佢嘅规范写法，等大家可以写规范粤文。
---

{{< alert title="方案选字原则">}}

本用字方案对于句末语气词从分不从合，即尽量使用**一个汉字对应一个语素**。对于音节相同嘅字，一般将第 1、3、4 声定为独立嘅语素，对于第 2、5、6 声视为变调，因而**推荐使用标点符号**来表示，而唔再另外指定汉字。例如我哋推荐使用「㗎？」来代表 **gaa2**，而唔系使用「𠿪」。

对于大部分 **aa** 开音节语气词，本方案推荐唔区分 **aa** 同 **a**，例如 **laa3** 同 **la3** 视作同一语素。
{{< /alert >}}

## 句末语气词推荐用字表

{{< alert title="说明">}}

- 「了」字仅读作 **liu5**，唔推荐作为句末语气词使用。
- 粤语中冇「吧」呢个语气词，「吧」仅存在于官话书面语同普通话/国语中。
- 「嗱」**naa4** 作为句首感叹词，都加入表内，以表示与句末语气词「喇」**laa4** 区分。
  {{< /alert >}}

| 推荐用字 | 拼音           | 例句                                   | 备注                                                                             |
| -------- | -------------- | -------------------------------------- | -------------------------------------------------------------------------------- |
| 吖       | aa1            | 唔该畀两个橙我～。                     |                                                                                  |
| 啊       | aa3            | 你去唔去睇戏～？ 做完功课先好出街～。  |                                                                                  |
| 呀       | aa4            | 噉唔通乜都唔使做～。                   | aa5 用「呀？」表示，亦可用「咓」。                                               |
| 𡅅       | aak3           | 唔系～。                               |                                                                                  |
| 噃       | bo3            | 你唔好唔记得～。                       |                                                                                  |
| 𠺢/咖    | gaa1/ga1       | 噉先啱～嘛。                           | 「咖」作为后备用字，首选唔推荐使用                                               |
| 㗎       | gaa3/ga3       | 唔系噉样～。                           | gaa2 用「㗎？」表示，亦可用「𠿪」或「㗇」。                                      |
| 嘎       | gaa4/ga4       | 乜原来要收畀钱～。                     |                                                                                  |
| 𠺝/嗝    | gaak3          | 你平时好饮得～，点解而家咁快就醉。     | 「嗝」作为后备用字，首选唔推荐使用                                               |
| 嘅       | ge3            | 我点都唔会走～。                       |                                                                                  |
| 啩       | gwaa3          | 应该系～。                             |                                                                                  |
| 吓       | haa2           | 记得食饭啊～。乜噉都得嘅咩～。         |                                                                                  |
| 嚱       | he2            | 呢套戏几好睇嚱？                       |                                                                                  |
| 嗬       | ho2            | 噉就够嘞～？                           |                                                                                  |
| 啦       | laa1/la1       | 就噉先～。                             |                                                                                  |
| 喇       | laa3/laa4      | 1. 你点讲佢都唔会明㗎～。2. 噉就得～？ | 本方案用标点区分 laa 第 3 声同第 4 声，如例句 1 为 laa3，例句 2 为 laa4。        |
| 嘞       | laak3/lak3/la3 | 系嘞，你有冇带遮？                     |                                                                                  |
| 咧       | le4            | 我送你五万个口罩～，好唔好啊？         |                                                                                  |
| 哩       | le5            | 我真系冇呃你～。                       |                                                                                  |
| 啰       | lo1            | 噉你去～。                             |                                                                                  |
| 囖       | lo4            | 系～，点解你自己唔去呢？               |                                                                                  |
| 咯       | lok3/lo3       | 都话咗系噉～。噉就弊家伙～。           |                                                                                  |
| 噜/𡀔    | lou3/lu3       | 我做完功课～。                         |                                                                                  |
| 吗       | maa3/ma3/maa1  | 你好～？                               |                                                                                  |
| 嘛       | maa5/maa3      | 唔系啊～？                             |                                                                                  |
| 咩       | me1            | 佢唔系好叻嘅～？                       |                                                                                  |
| 嗱       | naa4           | ～，就喺呢度。                         |                                                                                  |
| 呢       | ne1/le1        | 佢系做咩嘅～？                         |                                                                                  |
| 添/㖭/𠻹 | tim1           | 我以为你会去埋佢屋企～。               | 「㖭」同「𠻹」作为后备用字，首选唔推荐使用                                       |
| 㖞       | wo3            | 佢唔喺度～。                           |                                                                                  |
| 啝/咊    | wo4            | 篇文原来系佢写嘅～。                   |                                                                                  |
| 𡁜/唩    | wo5            | 佢话佢唔去～。                         |                                                                                  |
| 咋       | za3/zaa3/zaa5  | 1. 我就得翻两文～。2. 哦，就系噉～？   | 本方案用标点区分 zaa/za 第 3 声同第 5 声，如例句 1 系 zaa3/za3，例句 2 系 zaa5。 |
| 喳       | za4/zaa4       | 就得咁多～？                           |                                                                                  |
| 啫       | ze1            | 无非都系噉嘅～。                       |                                                                                  |
| 唧       | zek1           | 究竟发生咗咩～？                       |                                                                                  |

## 组合语气词示例

{{< alert title="说明">}}

下表系粤语中部分组合语气词示例。注意组合语气词中嘅非句末字发音长度可能比正常情况下更短，例如「吖嘛」中嘅「吖」可以系 **aa1** 或者 **a1**。
{{< /alert >}}

| 汉字        | 拼音                   | 例句                                                    | 备注                             |
| ----------- | ---------------------- | ------------------------------------------------------- | -------------------------------- |
| 吖嘛        | aa1 maa3 / a1 maa3     | 听日系星期日～。                                        |                                  |
| 啊嘛        | aa6 maa5 / a6 maa5     | 唔系噉～？                                              |                                  |
| 哎吖吖      | ai1 aa1 aa1            | ～，做乜搞成噉啊？                                      | 「哎」字可为 ai1 或 aai1，下同。 |
| 哎吔/哎吔吔 | ai1 jaa1/ai1 jaa1 jaa1 | ～！岂有此理！                                          |                                  |
| 哎呀        | ai1 aa4/ai1 jaa5       | ～，你唔系噉啊嘛？                                      |                                  |
| 𠺢嘛        | gaa1 maa3/ga1 maa3     | 噉我唔知～！                                            | 「𠺢」次选「咖」                 |
| 㗎咩        | gaa3 me3/ ga3 me3      | 今日唔系放假～？                                        |                                  |
| 㗎嘛        | gaa6 maa5 / ga6 maa5   | 唔系噉～？                                              |                                  |
| 嘅啫        | ge3 ze1                | 无非就系佢一个人～。                                    |                                  |
| 嘞噃        | la3 bo3 / lak3 bo3     | 你好～，唔好再得寸进尺～！                              |                                  |
| 吓话        | haa6 waa5 / ha6 waa5   | 1. 系得咁多～？<br><br> 2. 「呢只股票实升㗎！」「～？」 |                                  |
| 喇啩        | laa3 gwaa3 / la3 gwaa3 | 噉应该搞掂～？                                          |                                  |
| 㗎喇噃      | ga3 la3 bo3            | 你再唔嚟就食晒～。                                      |                                  |

## 参考文献

陸鏡光, 2007, 粵語語氣詞的書寫方式, _Studies in Cantonese Phonetics 2_, eds. Joanna Ut-Seong and Sze-Wing Tang, 95 - 107
