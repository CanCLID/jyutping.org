---
title: "粵語語氣詞"
linkTitle: "粵語語氣詞"
url: "/blog/particles"
weight: 2
description: >
  粵語有非常豐富嘅句末語氣詞，如果撈亂會造成好大交流障礙，本文列舉出所有常見嘅粵語句末語氣詞同佢哋嘅推薦寫法，等大家可以寫規範粵文。
---

## 句末語氣詞推薦用字表

| 推薦用字 | 拼音           | 例句                                   | 備註                                                                             |
| -------- | -------------- | -------------------------------------- | -------------------------------------------------------------------------------- |
| 吖       | aa1            | 唔該畀兩個橙我～。                     |                                                                                  |
| 啊       | aa3            | 你去唔去睇戲～？ 做完功課先好出街～。  |                                                                                  |
| 呀       | aa4            | 噉唔通乜都唔使做～。                   |                                                                                  |
| 噃       | bo3            | 你唔好唔記得～。                       |                                                                                  |
| 𠺢/咖    | gaa1/ga1       | ～嘛。                                 | 「咖」作爲後備用字，首選唔推薦使用                                               |
| 㗎       | gaa3/ga3       | 唔係噉樣～。                           |                                                                                  |
| 嘎       | gaa4/ga4       | 乜原來要收畀錢～。                     |                                                                                  |
| 𠺝/嗝    | gaak3          | 你平時好飲得～，點解而家咁快就醉。     | 「嗝」作爲後備用字，首選唔推薦使用                                               |
| 嘅       | ge3            | 我點都唔會走～。                       |                                                                                  |
| 啩       | gwaa3          | 應該係～。                             |                                                                                  |
| 吓       | haa2           | 記得食飯啊～。乜噉都得嘅咩～。         |                                                                                  |
| 嚱       | he2            | 呢套戲幾好睇嚱？                       |                                                                                  |
| 嗬       | ho2            | 噉就夠嘞～？                           |                                                                                  |
| 啦       | laa1/la1       | 就噉先～。                             |                                                                                  |
| 喇       | laa3/laa4      | 1. 你點講佢都唔會明㗎～。2. 噉就得～？ | 本方案用標點區分 laa 第 3 聲同第 4 聲，如例句 1 爲 laa3，例句 2 爲 laa4。        |
| 嘞       | laak3/lak3/la3 | 係嘞，你有冇帶遮？                     |                                                                                  |
| 咧       | le4            | 我送你五萬個口罩～，好唔好啊？         |                                                                                  |
| 哩       | le5            | 我真係冇呃你～。                       |                                                                                  |
| 囉       | lo1            | 噉你去～。                             |                                                                                  |
| 囖       | lo4            | 係～，點解你自己唔去呢？               |                                                                                  |
| 咯       | lok3/lo3       | 都話咗係噉～。噉就弊家伙～。           |                                                                                  |
| 嗎       | maa3/ma3/maa1  | 你好～？                               |                                                                                  |
| 嘛       | maa5/maa3      | 唔係啊～？                             |                                                                                  |
| 咩       | me1            | 佢唔係好叻嘅～？                       |                                                                                  |
| 嗱       | naa4           | ～，就喺呢度。                         |                                                                                  |
| 呢       | ne1/le1        | 佢係做咩嘅～？                         |                                                                                  |
| 添       | tim1           | 我以爲你會去埋佢屋企～。               |                                                                                  |
| 喎       | wo3            | 佢唔喺度～。                           |                                                                                  |
| 啝/咊    | wo4            | 篇文原來係佢寫嘅～。                   |                                                                                  |
| 𡁜/唩    | wo5            | 佢話佢唔去～。                         |                                                                                  |
| 咋       | za3/zaa3/zaa5  | 1. 我就得翻兩文～。2. 哦，就係噉～？   | 本方案用標點區分 zaa/za 第 3 聲同第 5 聲，如例句 1 係 zaa3/za3，例句 2 係 zaa5。 |
| 喳       | za4/zaa4       | 就得咁多～？                           |                                                                                  |
| 啫       | ze1            | 無非都係噉嘅～。                       |                                                                                  |
| 唧       | zek1           | 究竟發生咗咩～？                       |                                                                                  |

{{< alert title="說明">}}
- 本方案推薦唔區分 aa 同 a，例如 laa3 同 la3 視作同一語素。
- 「了」字僅讀作 liu5，唔推薦作爲句末語氣詞使用。
- 「嗱」naa4 作爲句首感嘆詞，都加入表內，以表示與句末語氣詞「喇」laa4 區分。
- 粵語中冇「吧」呢個語氣詞，「吧」僅存在於官話書面語和普通話中。
  {{< /alert >}}

## 組合語氣詞示例

## 參考文獻

陸鏡光, 2007, 粵語語氣詞的書寫方式, _Studies in Cantonese Phonetics 2_, eds. Joanna Ut-Seong and Sze-Wing Tang, 95 - 107
