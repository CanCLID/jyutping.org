---
title: "粵文常見錯別字"
linkTitle: "粵文常見錯別字"
url: "/blog/typo"
weight: 3
description: >
  本頁列出粵文中常見嘅錯別字，幫助大家寫規範粵文。
---

粵文一般使用傳統漢字爲文字作爲書寫系統，以避免簡化字中多字合併嘅問題。關於大陸簡化字嘅歸併問題，請參見[現代漢語常用簡繁一對多字義辨析表 ](http://ytenx.org/byohlyuk/KienxPyan)。

## 常見錯別字表及推薦寫法

| 拼音          | 建議寫法         | 常見錯別字           | 釋義                                                                                                                               | 備註                                     |
| ------------- | ---------------- | -------------------- | ---------------------------------------------------------------------------------------------------------------------------------- | ---------------------------------------- |
| aau2          | 拗               | 坳／詏／R            | 彎折：～彎                                                                                                                         |                                          |
| aau3          | 詏               | 拗／咬／R            | 爭吵：唔好～喇                                                                                                                     |                                          |
| aau4          | 拗               | R／淆／凹            | 彎曲：～框                                                                                                                         |                                          |
| am2           | 揞／揜           | 掩／暗               | 掩蓋：～住良心                                                                                                                     |                                          |
| ap1           | 罨               | 噏                   | 掩蓋、醃製、敷：～藥                                                                                                               |                                          |
| bei2          | 畀               | 比 / 俾              | 給予：張飛留～你                                                                                                                   |                                          |
| bei2          | 俾／畀           | 比                   | 被：～人食咗                                                                                                                       | 畀 / 俾 可分可唔分，若唔分則一律用「畀」 |
| bei2          | 髀               | 脾／肶               | 腿：雞～、大～                                                                                                                     |                                          |
| biu1          | 裱               | 表                   | 嵌起：裝～、～起幅字畫                                                                                                             |                                          |
| caang3        | 罉／𦉘？？？     | 撐                   | 工具：架～、沙煲罌～                                                                                                               |                                          |
| caang4        | 倀／鋹？？？     | 殘／鋹               | 蠻橫：倀雞婆                                                                                                                       |                                          |
| cam4          | 尋               | 琴／擒／噚           | 昨：～日、～晚                                                                                                                     |                                          |
| cat6          | 𨳍               | 7／七／柒／染        | 粗口：噏乜～嘢啊                                                                                                                   |                                          |
| ce2           | 誃               | 扯                   | 離開                                                                                                                               |                                          |
| cok3          | 擢               | chok                 | 猛烈拉；不經意間套話：～佢口供                                                                                                     |                                          |
| dam1          | 耽               | dum                  | 拖延：～時間                                                                                                                       |                                          |
| dam2          | 丼／沊           | 揼／泵               | 形容聲音：～一聲                                                                                                                   |                                          |
| dam2          | 抌／揼           | 丼／泵               | 扔、丢棄：～垃圾                                                                                                                   |                                          |
| dam3          | 髧               | dum                  | 下垂：啲髮蔭～落嚟                                                                                                                 |                                          |
| dam6          | 𧿒／𨂽           | 蹬                   | 腳踩：～地                                                                                                                         |                                          |
| dap6          | 𢱕 / 䂿 /撘      | 揼／耷               | 搥：～骨、包剪～                                                                                                                   |                                          |
| dei2          | 地               | 哋                   | 程度輕微，不算滿足：得得～、麻麻～、鹹鹹～                                                                                         |                                          |
| dei6          | 哋               | 地                   | 們：我～、你～、佢～                                                                                                               |                                          |
| di1           | 啲               | d／D／尐／滴         | 點兒：一～、食多～                                                                                                                 |                                          |
| dim3          | 掂               | 拈                   | 觸碰：唔好～我                                                                                                                     |                                          |
| dim6          | 扂               | 掂                   | 直、戙：～行～過                                                                                                                   |                                          |
| dim6          | 掂 / 扂 ？？？   | 拈                   | 好、善：做得好～                                                                                                                   |                                          |
| dit1          | 啲？？？         | d／D／尐／滴         | 丁點兒：～咁多、一～～                                                                                                             |                                          |
| diu2          | 𨳒／屌           | 吊                   | 粗口：～你老母、我～你<br>性交：有得～你～唔～                                                                                     |                                          |
| dong6         | 趤？？？         | 蕩                   | 四圍行：～來～去                                                                                                                   |                                          |
| duk1          | 㞘 / 𡰪          | 篤                   | 底：石榴～                                                                                                                         |                                          |
| duk1          | 涿               | 篤                   | 量詞，屎尿：一～尿                                                                                                                 |                                          |
| faan1         | 番／翻／返？？？ | 番                   | 回復體標記：飲～啖茶、做～啲嘢                                                                                                     |                                          |
| faan1         | 翻               | 番                   | 重複：～版、～工（複工）<br>越過：～山越嶺                                                                                         |                                          |
| faan1         | 返               | 番/翻                | 前往，去：～學、～工（上班）<br>返回：～屋企、～嚟課室、～廣州、～香港                                                             |                                          |
| faan1         | 番               | 蕃                   | 次數：三～四次<br>西方人的：～薯、～茄、～鬼、～梘                                                                                 |                                          |
| fan3          | 瞓               | 訓                   | 睡：入房～、眼～                                                                                                                   |                                          |
| fan3 gaau3    | 瞓覺             | 訓教                 | 睡：我要～                                                                                                                         |                                          |
| fat1          | 胐 / 窟          | 忽                   | 肛門：屎～                                                                                                                         |                                          |
| gaan2         | 梘               | 鹼                   | 肥皂：番～                                                                                                                         |                                          |
| gaau2 dim6    | 搞掂／搞扂？？？ | 搞定                 | 處理好：啲嘢～喇                                                                                                                   |                                          |
| gam2          | 噉               | 咁／甘／噤／gum      | 那麼：真係～都得、係～好啦、～我去馬喇                                                                                             |                                          |
| gam3          | 咁               | 甘／噤／gum          | 這樣：真係～犀利、～多款式                                                                                                         |                                          |
| gam6          | 撳               | 禁／㩒               | 按壓：～掣                                                                                                                         |                                          |
| gan2          | 緊               | 梗                   | 正在：食～飯、做～嘢                                                                                                               |                                          |
| gang2         | 梗               | 緊                   | 一定：贏～                                                                                                                         |                                          |
| gap6          | 𥄫               | 昅／及／吸           | 盯：～實嗰個人                                                                                                                     |                                          |
| gau1          | 𨳊／㞗           | 9／鳩／九／勁／尻    | 粗口：求～其、做乜～嘢<br>笨又鈍：佢份人好～㗎<br>陽具：我畀碌～你含                                                               |                                          |
| ge3           | 嘅               | 既／噶               | 的：係我～                                                                                                                         |                                          |
| go2           | 嗰／箇           | 果／個               | 那：～啲、～個                                                                                                                     |                                          |
| haa2          | 吓？／哈？       | 下                   | 表示反問語氣                                                                                                                       |                                          |
| haa5          | 下               | 吓                   | 瞬時體標記：摸～隻貓                                                                                                               |                                          |
| hai1          | 閪／屄           | 西                   | 粗口：求～其、做乜～嘢<br>女陰：你老母～、臭花～<br>形容臉色臭：～口～面、～樣<br>八婆：豬～、賤～                                 |                                          |
| hai2          | 喺               | 系/係                | 在：我～廣州                                                                                                                       |                                          |
| hai6          | 係               | 系/喺                | 是：我～小明                                                                                                                       |                                          |
| hai6          | 繫               | 系                   | 聯、關聯：聯～                                                                                                                     |                                          |
| hai6          | 系               | 係／繫               | 系統：～統、族～、學～                                                                                                             |                                          |
| ham6          | 冚               | 陷                   | 全部：～家                                                                                                                         |                                          |
| hau1          | 睺               | 吼                   | 留意：～準機會                                                                                                                     |                                          |
| he3           | …？              | hea                  | 懶散：等我～陣先<br>玩：一齊去～咯                                                                                                 |                                          |
| jaang3        | 䟫               | 撐／young            | 竭力步行：～上樓梯                                                                                                                 |                                          |
| jau4          | 髹               | 油                   | 塗上：～油、～灰水                                                                                                                 |                                          |
| je5           | 嘢               | 野                   | 東西：乜～、食～                                                                                                                   |                                          |
| ji1           | 呢／依           | e／伊／咿            | 這：～個、～啲                                                                                                                     |                                          |
| ji4 gaa1      | 而家             | e+／e 家／依家／宜家 | 現在：～十點                                                                                                                       | 與「宜家傢俬」品牌名稱區分               |
| jip3          | 醃               | 掩／腌               | 醃製：～蘿蔔                                                                                                                       |                                          |
| juk1          | 喐／逳／䞝       | 郁                   | 動；打、揍                                                                                                                         |                                          |
| juk1          | 喐／逳／䞝／㥔   | 郁                   | 心動                                                                                                                               |                                          |
| kam2          | 搇／𢫏 / 㔶      | 冚／come             | 蓋：～棉胎                                                                                                                         |                                          |
| kam4          | 琴               | 琴／擒／噚           | 昨：～日、～晚                                                                                                                     |                                          |
| kang2         | 骾               | 啃                   | 喉中異物嗆住：～骨、～親                                                                                                           |                                          |
| kang3         | 劥               | 𣔨／啃               | 強勁，有力量，厲害：隻酒好～<br>脾氣倔：佢啲脾氣好～                                                                               |                                          |
| kap1          | 扱               | 吸／給               | 蓋：～印                                                                                                                           |                                          |
| keoi5         | 佢               | 距／拒               | 第三人稱：～哋                                                                                                                     |                                          |
| kwan1         | 𧥺／謴           | 昆／坤               | 欺騙：～我落水                                                                                                                     |                                          |
| laan2         | 懶／㦨？？？     | 濫／爛               | 自以為是：～叻                                                                                                                     |                                          |
| lai4          | 來               | 黎                   | 前來：我～咗喇                                                                                                                     |                                          |
| lam1          | 冧               | 霖                   | 花蕾：花～<br>甜蜜：真係好～<br>音譯名詞：～酒、布～                                                                               |                                          |
| lam3          | 冧               | 霖                   | 塌：個天～咗                                                                                                                       |                                          |
| lam6          | 㨆？             | 霖                   | 堆砌：～高啲積木                                                                                                                   |                                          |
| lan2          | 𨶙／𡳞           | 撚／lan              | 粗口：求～其、做乜～嘢<br>陽具：我畀條～你含<br>人的貶稱：毒～、耶～、道德～                                                       |                                          |
| lei4          | 來               | 黎                   | 前來：我～咗喇                                                                                                                     |                                          |
| lei4          | 籬               | 離                   | 旁邊：隔～                                                                                                                         |                                          |
| len1          | 僆／𡃁           | len / 靚             | 小朋友：～仔<br>手下：我班～                                                                                                       |                                          |
| lit3          | 纈 / 綟？？？    | 裂                   | 結：打咗個～                                                                                                                       |                                          |
| lo1 jau2      | 𦣇𦙓？／蘿柚？   | 籮友 / 蘿友 / 羅友   | 臀部                                                                                                                               |                                          |
| loi4          | 來               | 黎                   | 前來：我～咗喇                                                                                                                     |                                          |
| long3         | 啷 / 閬          | 浪                   | 高架：～起、～高隻腳                                                                                                               |                                          |
| long6         | 㫰／晾           | 浪                   | 晾曬：～衫                                                                                                                         |                                          |
| lung1         | 竉／窿           | 窿                   | 洞                                                                                                                                 |                                          |
| m4            | 唔               | 5／吾                | 不：～係、～知、～得                                                                                                               |                                          |
| mai1          | 咪               | 米                   | 話筒：～頭、～高峰                                                                                                                 |                                          |
| mai4 daan1    | 埋單             | 買單                 | 結帳：等我～啦                                                                                                                     |                                          |
| mai5          | 咪               | 勿／莫／米           | 拒絕：～搞、～嘈                                                                                                                   |                                          |
| mai6          | 咪／唔係         |                      | 「唔係」合音：噉～囉                                                                                                               | 合音                                     |
| mak6          | 癦               | 墨                   | 痣：塊面有粒～                                                                                                                     |                                          |
| me1           | 咩               | 乜                   | 語氣詞：唔係～？                                                                                                                   |                                          |
| me1           | 孭               | 咩                   | 揹：～背囊<br>負責：～飛、～起頭家                                                                                                 |                                          |
| me1(53)       | 咩／乜嘢         |                      | 「乜嘢」合音：做～呢？                                                                                                             | 合音                                     |
| me2           | 歪               | 咩                   | 不正：擺～咗                                                                                                                       |                                          |
| mi1           | 咪               | Me                   | 擬聲：貓～                                                                                                                         |                                          |
| mi4           | 咪               | Me                   | 音譯：媽～                                                                                                                         | 音譯                                     |
| mou2          | 唔好／冇         | 帽／舞               | 「唔好」合音                                                                                                                       | 合音                                     |
| mou4          | 無               | 冇                   | 不論，不管，不設定：～條件投降、～小～大                                                                                           |                                          |
| mou5          | 冇               | 無                   | 沒有：～人喺度、～大～細                                                                                                           |                                          |
| naa1          | 拏／𪐀           | 啦                   | 黐連，關連：～褦                                                                                                                   |                                          |
| naa1          | 𤶸／𤸻           | 啦                   | 傷疤；補丁：補～                                                                                                                   |                                          |
| nam1          | 冧               |                      | 「number」音譯：～把                                                                                                               | 音譯                                     |
| nam2          | 諗 / 惗 ？？？   | 冧／霖／啉           | 思考，想：我係噉～㗎                                                                                                               |                                          |
| nan2          | 撚               | lan                  | 玩弄：～雀、～手小菜                                                                                                               |                                          |
| nang3         | 褦               | 掕                   | 繫連：拏～                                                                                                                         |                                          |
| ngak1／ngaak1 | 眲 / 呃          |                      | 欺騙：唔好～我                                                                                                                     |                                          |
| ngang2        | 哽               | 銀、硬               | 硬物礙：～親屁股                                                                                                                   |                                          |
| ngap1         | 噏               | up                   | 講：亂～、～三～四                                                                                                                 |                                          |
| ngong6        | 戇               | on                   | 愚蠢：霎～                                                                                                                         |                                          |
| ngong6 gau1   | 戇𨳊／戇㞗       | on9                  | 愚蠢到極：你都～嘅                                                                                                                 |                                          |
| ngou4         | 摮               |                      | 搖晃、搖擺                                                                                                                         |                                          |
| ni1／nei1     | 呢／依           | 尼／哩／伊／e        | 這：～個、～啲                                                                                                                     |                                          |
| nung1         | 燶               | 窿                   | 熱焦：焗～麵包、曬～人<br>倒霉：窮到～                                                                                             |                                          |
| paai4         | 排               | 牌                   | 一段時間：有～等                                                                                                                   |                                          |
| saai1         | 嘥／㩄           | 晒／嗮               | 浪費：大～鬼                                                                                                                       |                                          |
| saai3         | 曬               | 晒／嗮／哂           | 晾曬：～衫                                                                                                                         |                                          |
| saai3         | 晒／澌           | 曬／嗮／哂           | 盡：用～啲廁紙                                                                                                                     |                                          |
| saak3         | 柵 / 𤖴          | 索                   | 量詞：一～<br>瓜果瓣、區劃                                                                                                         |                                          |
| sai2          | 使               | 駛／洗               | 用：～錢、唔～客氣                                                                                                                 |                                          |
| seot1         | 裇               | 恤                   | 襯衣：～衫、T ～                                                                                                                   |                                          |
| sip3          | 楔 / 𤗈          | 攝                   | 插進：～枱腳、～位                                                                                                                 |                                          |
| taai1         | 𧘹／呔？？？     | 呔                   | 西裝領飾：煲～、領～                                                                                                               | 音譯                                     |
| taai1         | 呔／軚？？？     | 軚                   | 車胎：車～、條～爆咗                                                                                                               | 音譯                                     |
| taai3         | 軚               | 呔                   | 車舵：～盤、風油～                                                                                                                 |                                          |
| taai3         | 舦               | 呔                   | 船舵                                                                                                                               |                                          |
| tai2          | 睇               | 睼／体               | 看：～相，～醫生                                                                                                                   |                                          |
| tam2          | 凼／氹 / 窞      |                      | 小水塘：水～                                                                                                                       |                                          |
| tam2          | 氹               |                      | 地名：～仔                                                                                                                         |                                          |
| tam3          | 𧨾／𠱁           | 氹                   | 勸、哄：～人歡喜                                                                                                                   |                                          |
| tau2          | 唞／敨？？？     | 抖                   | 休息、鋪展：～一陣先                                                                                                               |                                          |
| toi2          | 枱／檯           | 台                   | 桌子：～面                                                                                                                         |                                          |
| toi4          | 台／臺           | 枱                   | 平面：平～、月～<br>地名：～灣、～北<br>量詞：一～機                                                                               |                                          |
| ung2          | 㧬／擁           | 擁                   | 推：～埋一邊                                                                                                                       |                                          |
| wan2          | 搵               | 穩                   | 尋找：～錢、～樓                                                                                                                   |                                          |
| wui4          | 回               | 迴                   | 返：～頭、～家、～覆、～文（回覆文章）、～復、～報<br>篇章：第一～、章～小說、～合<br>伊斯蘭：～敎<br>民族名：～紇、～～族         |                                          |
| wui4          | 迴               | 回                   | 捲曲：～廊、～文（可逆向讀的詩句文章）、迂～<br>循環往返：巡～、飛～<br>避開：～避                                                 |                                          |
| zai3          | 掣               | 制／製               | 按鈕：撳～                                                                                                                         |                                          |
| zai3          | 制               | 製                   | 機制：～式、～度                                                                                                                   |                                          |
| zai3          | 製               | 制                   | 製作：～造                                                                                                                         |                                          |
| zau1          | 周               | 週                   | 周圍：～遭、四～（四方）、眾所～知、圓～<br>循環：～而復始、一～年<br>周到：～詳、～密、大費～章<br>朝代、姓氏，地名：～公、～口店 |                                          |
| zau1          | 週               | 周                   | 星期：～一、～四、四～（四星期）、～刊、～報                                                                                       |                                          |
| zek3          | 隻               | 只                   | 量詞：一～貓、雞～、船～                                                                                                           |                                          |
| zi1           | 螆               | 滋                   | 瘢點，癩；蚜蟲                                                                                                                     |                                          |
| zik1          | 癪               | 積                   | 疳癪病：生～                                                                                                                       |                                          |
| zim1          | 櫼               | 尖                   | 從中插入：打～                                                                                                                     |                                          |
| zo2           | 咗／唨           | 左                   | 了：用～、做～、食～                                                                                                               |                                          |
| zoek3         | 着／撯           | 著                   | 穿戴：～衫、～褲                                                                                                                   |                                          |
| zoek6         | 着               | 著                   | 開啟：～燈、～火<br>接觸：～地、到～                                                                                               |                                          |
| zung6         | 仲               | 重                   | 還，尚：～未乾、～讀緊書                                                                                                           |                                          |
| zyu3          | 著               | 着                   | 寫：～作、名～                                                                                                                     |                                          |
| zyu6          | 住               | 著／着               | 居：居～<br>持續體標記 ：袋～先                                                                                                    |                                          |

## 參考文獻
