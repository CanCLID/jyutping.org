---
title: "我識粵語"
date: 2020-01-22
weight: 3
description: >
  粵拼嘅設計大部分同普通話拼音（下稱“普拼”）一樣，只需讀完兩者主要區別，就可以掌握粵拼同粵拼打字。
hide_feedback: false
---

{{< audiolist >}}

{{< alert title="寫法區別 & 音系區別">}}
粵拼和普拼的區別分兩類：寫法區別和音系區別。

**寫法區別**
即呢個發音喺普通話同粵語入邊都有，只不過喺兩種拼音入邊用不同嘅字母來代表，呢類區別一睇就識。

**音系區別**
即普通話冇呢個音，得粵語獨有，呢類往往都系普通話母語者學粵語嘅重點難點。
{{< /alert >}}

> 本文講解發音個陣會用到國際音標（IPA），如果讀者唔熟國際音標都冇所謂，直接撳個 {{< audio >}} 掣聽例字嘅錄音就可以感受到個發音嘞。
>
> 每個例字拼音後面嘅數字 1 - 6 係聲調，讀者可以暫時先忽略，或者直接跳到 [2.7 聲調](#2-7-聲調)一節瞭解完聲調再開始讀本文。

## 1. 寫法區別

### 1.1 普拼 y → 粵拼 j

{{< alert color="success">}}
普拼嘅 y 喺粵拼入邊寫成 j。之所以寫成 j 系因爲呢個音國際音標嘅寫法就係 /j/，而普拼嘅 y 系英文嘅寫法。
{{< /alert >}}

- 一 jat1 ✔️ yat1 ❌ {{< audio id="jat1" >}}
- 以 ji5 ✔️ yi5 ❌ {{< audio id="ji5" >}}
- 夜 je6 ✔️ ye6 ❌ {{< audio id="je6" >}}

### 1.2 普拼 gu-、ku- → 粵拼 gw-、kw-

{{< alert color="success">}}
普拼嘅 gu-、ku-，喺粵拼入邊用 gw-、kw- 來表示。不過要注意，gu、gun 仲係 gu、gun。
{{< /alert >}}

- 廣 gwong2 ✔️ guong2 ❌ {{< audio id="gwong2" >}}
- 狂 kwong4 ✔️ kuong4 ❌ {{< audio id="kwong4" >}}
- 昆 kwan1 ✔️ kuan1 ❌ {{< audio id="kwan1" >}}
- 古 gu2 ✔️ gwu2 ❌ gw2 ❌ {{< audio id="gu2" >}}

### 1.3 普拼 ü → 粵拼 yu

{{< alert color="success">}}
呢個音嘅國際音標系 /y/。呢個韻母雖然系單元音，但喺粵拼入邊用咗 yu 兩個字母來表示，噉就可以避免好似普通話嘅 ü 噉要用到附加符號。
{{< /alert >}}

- 豬 zyu1 ✔️ zü1 ❌ {{< audio id="zyu1" >}}
- 村 cyun1 ✔️ cün1 ❌ {{< audio id="cyun1" >}}
- 雨 jyu5 ✔️ jü ❌ yu ❌ {{< audio id="jyu5" >}}

### 1.4 普拼 ong → 粵拼 ung

{{< alert color="success">}}
普拼中嘅 ong 同粵拼嘅 ung 發音系一樣嘅，國際音標都系 /ʊŋ/，而粵拼中嘅 ong 系普通話冇嘅發音，國際音標系 /ɔŋ/。
{{< /alert >}}

- 鍾 zung1 {{< audio id="zung1" >}}
- 莊 zong1 {{< audio id="zong1" >}}

### 1.5 普拼 ao → 粵拼 aau

{{< alert color="success">}}
粵拼以 u 結尾，呢個都系遵循國際音標嘅寫法。
{{< /alert >}}

- 考 haau2 ✔️ hao2 ❌ {{< audio id="haau2" >}}
- 包 baau1 ✔️ bao1 ❌ {{< audio id="baau1" >}}

> 關於粵拼中 a 同 aa 嘅區別下面會講解。

## 2. 音系區別

### 2.1 韻腹 aa 同 a

{{< alert color="success">}}
普拼嘅 a 等同於粵拼嘅 aa，國際音標系 /a/。而粵拼中嘅 a 音喺普通話入邊冇。佢嘅國際音標系 /ɐ/。aa 同 a 系兩個不同嘅韻腹，唔好撈亂。讀者既然識粵語，噉睇下下面幾個例字就知道個區別了：
{{< /alert >}}

| 例字                                                                      |                                                                           |                                                                           |
| ------------------------------------------------------------------------- | ------------------------------------------------------------------------- | ------------------------------------------------------------------------- |
| 三 saam1 {{< audio id="saam1" >}} | 山 saan1 {{< audio id="saan1" >}} | 稍 saau2 {{< audio id="saau2" >}} |
| 心 sam1 {{< audio id="sam1" >}}   | 身 san1 {{< audio id="san1" >}}   | 手 sau2 {{< audio id="sau2" >}}   |

### 2.2 韻腹 eo、oe

{{< alert color="success">}}
呢兩個韻母嘅國際音標分別系 /ɵ/、/œ/，普通話入邊都冇呢兩個音。
{{< /alert >}}

| 例字                                                                      |                                                                             |
| ------------------------------------------------------------------------- | --------------------------------------------------------------------------- |
| 率 seot1 {{< audio id="seot1" >}} | 潤 jeon6 {{< audio id="jeon6" >}}   |
| 削 soek3 {{< audio id="soek3" >}} | 讓 joeng6 {{< audio id="joeng6" >}} |

{{< alert color="danger" title="注意">}}
大家可能會覺得，點解要將 eo 同 oe 分開？呢兩個唔系同一個音來嘅咩？其實唔系。eot6 系「術」字嘅韻母，但系 oet6 字就係另一個音了，呢個音系擬聲詞，「食完飯 oet6 一啖氣出來」，就係呢個韻母 oet6。再例如形容趕快嘅詞「coet4 coet2 聲」，好明顯唔系「出出聲」，所以呢兩個系唔同嘅音來㗎。
{{< /alert >}}

### 2.3 韻母 e

{{< alert color="success">}}
普拼嘅 e 國際音標係 /ɤ/，即是普通話入邊“餓”字嘅韻母，如果佢前面接 y 或者 i 則表達另一個音 /e/，例如普通話裏“夜”字的韻母。而粵拼入邊 e 永遠淨代表一個發音 /ɛ/，呢個音類似英語單詞“yes”嘅元音。
{{< /alert >}}

- 寫 se2 {{< audio id="se2" >}}
- 借 ze3 {{< audio id="ze3" >}}
- 鄭 zeng6 {{< audio id="zeng6" >}}
- 石 sek6 {{< audio id="sek6" >}}

### 2.4 聲母 ng-

{{< alert color="success">}}
呢個音嘅國際音標系 /ŋ/。普通話冇呢個聲母，而粵語入邊聲母 ng- 同零聲母 Ø- 系區分嘅。而家好多廣州人都分唔出了，例如將「我」字發成 o5，但系其實個發音系 ngo5。（好彩輸入法可以開模糊音，所以如果實在分唔到就開模糊音啦，冚唪唥打嗮 ng- 開頭就得）。
{{< /alert >}}

| 例字                                                                        |                                                                         |
| --------------------------------------------------------------------------- | ----------------------------------------------------------------------- |
| 岸 ngon6 {{< audio id="ngon6" >}}   | 按 on3 {{< audio id="on3" >}}   |
| 雁 ngaan6 {{< audio id="ngaan6" >}} | 晏 aan3 {{< audio id="aan3" >}} |

### 2.5 韻尾 -m

{{< alert color="success">}}
普通話入邊鼻音韻尾淨得 -n 同 -ng（前鼻音同後鼻音），冇 -m。而粵語保留咗 -m、-n、-ng 三種鼻音韻尾。
{{< /alert >}}

| 例字                                                                        |                                                                          |                                                                           |
| --------------------------------------------------------------------------- | ------------------------------------------------------------------------ | ------------------------------------------------------------------------- |
| 三 saam1 {{< audio id="saam1" >}}   | 含 ham4 {{< audio id="ham4" >}}  | 尖 zim1 {{< audio id="zim1" >}}   |
| 山 saan1 {{< audio id="saan1" >}}   | 痕 han4 {{< audio id="han4" >}}  | 煎 zin1 {{< audio id="zin1" >}}   |
| 生 saang1 {{< audio id="saang1" >}} | 行 hang4{{< audio id="hang4" >}} | 精 zing1 {{< audio id="zing1" >}} |

### 2.6 韻尾 -p、-t、-k

{{< alert color="success">}}
呢三個韻尾就係傳統意義上嘅「入聲」。普通話冇入聲，但系粵語就保留嗮，所以既然讀者識粵語，下面幾隻字嘅發音應該都好容易區分得出來。
{{< /alert >}}

| 例字                                                                    |                                                                         |
| ----------------------------------------------------------------------- | ----------------------------------------------------------------------- |
| 溼 sap1 {{< audio id="sap1" >}} | 接 zip3 {{< audio id="zip3" >}} |
| 失 sat1 {{< audio id="sat1" >}} | 節 zit3 {{< audio id="zit3" >}} |
| 塞 sak1 {{< audio id="sak1" >}} | 脊 zek3 {{< audio id="zek3" >}} |

### 2.7 聲調

> 如果淨係想學識用粵拼打字，可以**直接跳過本節**。粵拼打字唔需要打聲調，不過如果打埋聲調嘅話可以提高輸入速度。

普通話得四個聲調，粵語有六個。我哋先回憶下普通話嘅四個聲調：

![](/img/cmn.png)

總結出來普通話四個聲調嘅調值如下表：

| 第 1 聲      | 第 2 聲      | 第 3 聲       | 第 4 聲      |
| ------------ | ------------ | ------------- | ------------ |
| 55（高平調） | 35（高升調） | 214（曲折調） | 51（高降調） |

而粵語嘅 6 個聲調如下圖：

![image](/img/yue.png)

6 個調值如下表：

| 第 1 聲 55（高平）                                                    | 第 2 聲 35（高升調）                                                  | 第 3 聲 33（中平調）                                                  |
| --------------------------------------------------------------------- | --------------------------------------------------------------------- | --------------------------------------------------------------------- |
| 詩 si1 {{< audio id="si1" >}} | 史 si2 {{< audio id="si2" >}} | 試 si3 {{< audio id="si3" >}} |

| 第 4 聲 21（低降調）                                                  | 第 5 聲 13（低升調）                                                  | 第 6 聲 22（中低平調）                                                |
| --------------------------------------------------------------------- | --------------------------------------------------------------------- | --------------------------------------------------------------------- |
| 時 si4 {{< audio id="si4" >}} | 市 si5 {{< audio id="si5" >}} | 事 si6 {{< audio id="si6" >}} |

如果實在記唔住呢啲聲調都冇所謂，反正輸入法打字唔使打聲調。

{{< alert color="danger" title="注意">}}
可能會有人問，點解我覺得廣州話唔止六個聲調嘅？例如「私人」同「詩人」嘅音唔一樣喎，點解都係 si1？呢個係因爲粵語廣州話入邊嘅第一聲的確已經分化咗成兩個聲調，有啲字例如「詩」讀成 高平調 55，有啲字例如「私」讀成高降調 53。但係喺粵拼入邊我哋**唔做區分，全部當成第一聲**。
{{< /alert >}}

### 2.8 普通話特有、粵語冇嘅音

{{< alert color="success">}}
粵語唔分平翹舌音，所以粵拼入邊冇 zh ch sh r 呢四個聲母，另外粵語冇普拼中嘅 j q x 音（粵拼嘅 j 等於普拼嘅 y）。
{{< /alert >}}

## 3. 搞掂！

恭喜你讀到呢度，粵拼同普通話拼音嘅區別就咁多，其他字母代表嘅發音，例如 b p m f、d t n l、g k h、z c s w 喺普拼同粵拼入邊都系一樣嘅。而家先來做幾個小練習，睇下你學識打粵拼未：

### 3.1 練習

寫出下面幾個詞嘅粵語拼音，可以唔理個聲調：

1. 粵語拼音
2. 廣州話
3. 稍等
4. 你哋
5. 我同佢
6. 香港
7. 語言學

#### 答案（可以忽略個聲調）

1. jyut6 jyu3 ping3 jam1
2. gwong2 zau1 waa2
3. saau2 dang2
4. nei5 dei6
5. ngo5 tung4 keoi5
6. hoeng1 gong2
7. jyu5 jin4 hok6

### 3.2 參考

如果你想讀更詳細嘅粵拼教程，睇呢度：

- [Jyutping（粵拼）詳細教程](http://www.cantonese.asia/portal.php?mod=view&aid=229)

最尾推薦一個網上粵拼字典，遇到字唔識佢嘅粵拼，隨時用呢個字典來查：

- [粵音資料集叢](https://jyut.net/)

仲有一個桌面版字典：

- [Jyut Dictionary](https://github.com/aaronhktan/jyut-dict)
