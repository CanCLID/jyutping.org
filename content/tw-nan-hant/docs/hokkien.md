---
title: "識普拼，學粵拼"
weight: 1
description: >
  粵拼嘅設計大部分同普通話拼音（即《漢語拼音》，下稱「普拼」）一樣，只需讀完兩者主要區別，就可以掌握粵拼同粵拼打字。
hide_feedback: false
---

{{< docaudio >}}

{{< alert title="寫法區別 & 音系區別">}}
粵拼和普拼的區別分兩類：寫法區別同音系區別。

**寫法區別**
即呢個發音喺普通話同粵語入邊都有，只不過喺兩種拼音入邊用唔同嘅字母來代表，呢類區別一睇就識。

**音系區別**
即普通話冇呢個音，得粵語獨有，呢類往往都係普通話母語者學粵語嘅重點難點。
{{< /alert >}}

> 本文講解發音個陣會用到國際音標（IPA），如果讀者唔熟國際音標都冇所謂，直接撳個 {{< audio >}} 掣聽例字嘅錄音就可以感受到個發音嘞。
>
> 本文所有粵拼都用粗體顯示，每隻例字拼音後面嘅數字 1 - 6 係聲調，讀者可以暫時先忽略，或者直接跳到 [2.7 聲調](#2-7-聲調)一節瞭解完聲調再開始讀本文。

## 1. 寫法區別

### 1.1 普拼 y → 粵拼 j

{{< alert color="success">}}
普拼嘅 y 喺粵拼入邊寫成 **j**。之所以寫成 **j** 係出於兩個考慮：一係呢個音國際音標入邊就係寫成 [j]（普拼嘅 y 係英文嘅寫法）。二係如果寫成 y，會同韻母 **yu** 撈亂。
{{< /alert >}}

| 例字                       | ✔️ 正確寫法 | ❌ 錯誤寫法 |
| -------------------------- | ----------- | ----------- |
| 一 {{< audio id="jat1" >}} | jat1        | yat1        |
| 以 {{< audio id="ji5" >}}  | ji5         | yi5         |
| 夜 {{< audio id="je6" >}}  | je6         | ye6         |

### 1.2 普拼 gu-、ku- → 粵拼 gw-、kw-

{{< alert color="success">}}
普拼嘅 gu-、ku-，喺粵拼入邊用 **gw-**、**kw-** 來表示。不過要注意，gu、gun 仲係 gu、gun。
{{< /alert >}}

| 例字                         | ✔️ 正確寫法 | ❌ 錯誤寫法 |
| ---------------------------- | ----------- | ----------- |
| 廣 {{< audio id="gwong2" >}} | gwong2      | guong2      |
| 狂 {{< audio id="kwong4" >}} | kwong4      | kuong4      |
| 昆 {{< audio id="kwan1" >}}  | kwan1       | kuan1       |
| 古 {{< audio id="gu2" >}}    | gu2         | gwu2 / gw2  |

### 1.3 普拼 ü → 粵拼 yu

{{< alert color="success">}}
呢個音嘅國際音標係 [y]。呢個韻母雖然係單元音，但喺粵拼入邊用咗 **yu** 兩個字母來表示，噉係爲咗避免好似普通話嘅 ü 噉要用到附加符號，另一方面都係前文提到嘅，防止同 **j** 撈亂。
{{< /alert >}}

| 例字                        | ✔️ 正確寫法 | ❌ 錯誤寫法 |
| --------------------------- | ----------- | ----------- |
| 豬 {{< audio id="zyu1" >}}  | zyu1        | zü1         |
| 村 {{< audio id="cyun1" >}} | cyun1       | cün1        |
| 雨{{< audio id="jyu5" >}}   | jyu5        | jü5 / yu5   |

### 1.4 普拼 ong → 粵拼 ung

{{< alert color="success">}}
普拼中嘅 ong 同粵拼嘅 **ung** 發音係一樣嘅，國際音標都係 [ʊŋ]，而粵拼中嘅 **ong** 係普通話冇嘅發音，國際音標係 [ɔŋ]。
{{< /alert >}}

| ung                               | ong                               |
| --------------------------------- | --------------------------------- |
| 鍾 zung1 {{< audio id="zung1" >}} | 莊 zong1 {{< audio id="zong1" >}} |
| 公 gung1 {{< audio id="gung1" >}} | 江 gong1 {{< audio id="gong1" >}} |

### 1.5 普拼 ao → 粵拼 aau

{{< alert color="success">}}
粵拼以 u 而非 o 結尾，呢個都係遵循國際音標嘅寫法。
{{< /alert >}}

| 例字                        | ✔️ 正確寫法 | ❌ 錯誤寫法  |
| --------------------------- | ----------- | ------------ |
| 考 {{< audio id="haau2" >}} | haau2       | hao2 / haao2 |
| 包 {{< audio id="baau1" >}} | baau1       | bao1 / baao1 |

> 關於粵拼中 a 同 aa 嘅區別下面會講解。

## 2. 音系區別

### 2.1 韻腹 aa 同 a

{{< alert color="success">}}
普拼嘅 a 等同於粵拼嘅 **aa**，國際音標係 [a]。而粵拼中嘅 **a** 音喺普通話入邊冇。佢嘅國際音標係 [ɐ]。**aa** 同 **a** 係兩個不同嘅韻腹，唔好撈亂。讀者既然識粵語，噉睇下下面幾個例字就知道個區別嘞：
{{< /alert >}}

| 例字                              |                                   |                                   |
| --------------------------------- | --------------------------------- | --------------------------------- |
| 三 saam1 {{< audio id="saam1" >}} | 山 saan1 {{< audio id="saan1" >}} | 稍 saau2 {{< audio id="saau2" >}} |
| 心 sam1 {{< audio id="sam1" >}}   | 身 san1 {{< audio id="san1" >}}   | 手 sau2 {{< audio id="sau2" >}}   |

### 2.2 韻腹 eo、oe

{{< alert color="success">}}
呢兩個韻母嘅國際音標分別係 [ɵ]、[œ]，普通話入邊都冇呢兩個音。
{{< /alert >}}

| 例字                              |                                     |
| --------------------------------- | ----------------------------------- |
| 率 seot1 {{< audio id="seot1" >}} | 潤 jeon6 {{< audio id="jeon6" >}}   |
| 削 soek3 {{< audio id="soek3" >}} | 讓 joeng6 {{< audio id="joeng6" >}} |

> 大家可能會覺得，點解要將 **eo** 同 **oe** 分開？呢兩個唔係同一個音來嘅咩？其實唔係。**eot6** 係「術」字嘅韻母，但係 **oet6** {{< audio id="oet6" >}} 字就係另一個音嘞。「食完飯 **oet6** {{< audio id="oet6" >}} 一啖氣出來」，就係呢個韻母 oet6。
>
> 再例如形容趕快嘅詞「**coet4** **coet2** 聲」，好明顯唔係「出出聲」，所以呢兩個係唔同嘅音來㗎。
>
> 詳細嘅解釋可以參考[粵拼答問](https://lshk.org/jyutping-faq)第 F 問。

### 2.3 韻母 e

{{< alert color="success">}}
普拼嘅 e 國際音標係 [ɤ]，即係普通話入邊「餓」字嘅韻母，如果佢前面接 y 或者 i 則表達另一個音 [e]，例如普通話裏「夜」字的韻母。而粵拼入邊 **e** 永遠淨代表一個發音 [ɛ]，呢個音類似英語單詞 「yes」 嘅元音。
{{< /alert >}}

- 寫 se2 {{< audio id="se2" >}}
- 借 ze3 {{< audio id="ze3" >}}
- 鄭 zeng6 {{< audio id="zeng6" >}}
- 石 sek6 {{< audio id="sek6" >}}

### 2.4 韻母 i

{{< alert color="success">}}
普拼入邊 i 會根據拼寫音節嘅唔同會代表兩個唔同嘅音。例如普通話入邊「資」嘅拼音係 zi，呢度 i 代表嘅音係 [z̩]，而喺「機」嘅拼音 ji 度，i 代表嘅音係 [i]。換句話講，普拼中 zi ci si 入邊嘅 i，同 ji qi xi 入邊嘅 i 係兩個唔同嘅 i。

粵拼嘅 **i** 情況類似， 喺大多數時候都代表發音 [i]，而拼寫成 **ik** 或 **ing** 個陣發音就變成 [ɪ]。
{{< /alert >}}

| [i]                             | [ɪ]                               |
| ------------------------------- | --------------------------------- |
| 詩 si1 {{< audio id="si1" >}}   | 識 sik1 {{< audio id="sik1" >}}   |
| 仙 sin1 {{< audio id="sin1" >}} | 星 sing1 {{< audio id="sing1" >}} |
| 知 zi1 {{< audio id="zi1" >}}   | 即 zik1 {{< audio id="zik1" >}}   |

### 2.5 聲母 ng-

{{< alert color="success">}}
呢個音嘅國際音標係 [ŋ]。普通話冇呢個聲母，而粵語入邊聲母 **ng-** 同零聲母 Ø- 係區分嘅。而家好多廣州人都分唔出嘞，例如將「我」字發成 **o5**，但係其實個發音係 **ngo5**。（好彩輸入法可以開模糊音，所以如果實在分唔到就開模糊音啦，冚唪唥打晒 **ng-** 開頭就得）。
{{< /alert >}}

| 例字                                |                                 |
| ----------------------------------- | ------------------------------- |
| 岸 ngon6 {{< audio id="ngon6" >}}   | 按 on3 {{< audio id="on3" >}}   |
| 雁 ngaan6 {{< audio id="ngaan6" >}} | 晏 aan3 {{< audio id="aan3" >}} |

### 2.6 韻尾 -m

{{< alert color="success">}}
普通話入邊鼻音韻尾淨得 -n 同 -ng（前鼻音同後鼻音），冇 -m。而粵語保留咗 **-m**、**-n**、**-ng** 三種鼻音韻尾。
{{< /alert >}}

| 例字                                |                                  |                                   |
| ----------------------------------- | -------------------------------- | --------------------------------- |
| 三 saam1 {{< audio id="saam1" >}}   | 含 ham4 {{< audio id="ham4" >}}  | 尖 zim1 {{< audio id="zim1" >}}   |
| 山 saan1 {{< audio id="saan1" >}}   | 痕 han4 {{< audio id="han4" >}}  | 煎 zin1 {{< audio id="zin1" >}}   |
| 生 saang1 {{< audio id="saang1" >}} | 行 hang4{{< audio id="hang4" >}} | 精 zing1 {{< audio id="zing1" >}} |

### 2.7 韻尾 -p、-t、-k

{{< alert color="success">}}
呢三個韻尾就係傳統意義上嘅「入聲」。普通話冇入聲，但係粵語就保留嗮，所以既然讀者識粵語，下面幾隻字嘅發音應該都好容易區分得出來。
{{< /alert >}}

| -p                                | -t                              | -k                              |
| --------------------------------- | ------------------------------- | ------------------------------- |
| 湿 sap1 {{< audio id="sap1" >}}   | 失 sat1 {{< audio id="sat1" >}} | 塞 sak1 {{< audio id="sak1" >}} |
| 接 zip3 {{< audio id="zip3" >}}   | 节 zit3 {{< audio id="zit3" >}} | 脊 zek3 {{< audio id="zek3" >}} |
| 集 zaap6 {{< audio id="zaap6" >}} | 活 wut6 {{< audio id="wut6" >}} | 六 luk6 {{< audio id="luk6" >}} |

### 2.8 聲調

{{< alert color="dark" title="提醒">}}
如果淨係想學識用粵拼打字，可以**直接跳過本節**。粵拼打字唔需要打聲調，不過如果打埋聲調嘅話可以提高輸入速度。
{{< /alert >}}

普通話得四個聲調，粵語有六個。我哋先回憶下普通話嘅四個聲調：

![](/img/cmn.png)

總結出來普通話四個聲調嘅調值如下表：

| 第 1 聲      | 第 2 聲      | 第 3 聲       | 第 4 聲      |
| ------------ | ------------ | ------------- | ------------ |
| 55（高平調） | 35（高升調） | 214（曲折調） | 51（高降調） |

而粵語嘅 6 個聲調如下圖：

![image](/img/yue.png)

6 個調值如下表：

| 第 1 聲 55（高平調）          | 第 2 聲 35（高升調）          | 第 3 聲 33（中平調）          |
| ----------------------------- | ----------------------------- | ----------------------------- |
| 詩 si1 {{< audio id="si1" >}} | 史 si2 {{< audio id="si2" >}} | 試 si3 {{< audio id="si3" >}} |

| 第 4 聲 21（低降調）          | 第 5 聲 13（低升調）          | 第 6 聲 22（中低平調）        |
| ----------------------------- | ----------------------------- | ----------------------------- |
| 時 si4 {{< audio id="si4" >}} | 市 si5 {{< audio id="si5" >}} | 事 si6 {{< audio id="si6" >}} |

如果實在記唔住呢啲聲調都冇所謂，反正輸入法打字唔使打聲調。

> 可能會有人問，點解我覺得廣州話唔止六個聲調嘅？例如「私人」同「詩人」嘅音唔一樣喎，點解都係 si1？呢個係因爲粵語廣州話入邊嘅第一聲的確已經分化咗成兩個聲調，有啲字例如「詩」讀成 高平調 55，有啲字例如「私」讀成高降調 53。但係喺粵拼入邊我哋**唔做區分，全部當成第一聲**。
>
> 詳細嘅解釋可以參考[粵拼答問](https://www.lshk.org/faq-on-jyutping)第 I 問。

練習粵語聲調仲有一個好好玩又有效嘅方法，就係利用粵語歌，詳見本站嘅[用粵語歌練習聲調](/blog/song/)。

### 2.9 普通話特有、粵語冇嘅音

{{< alert color="success">}}
粵語唔分平翹舌音，所以粵拼入邊冇 zh ch sh r 呢四個聲母，另外粵語冇普拼中嘅 j q x 音（粵拼嘅 j 等於普拼嘅 y）。
{{< /alert >}}

## 3. 搞掂！

恭喜你讀到呢度，粵拼同普通話拼音嘅區別就咁多，其他字母代表嘅發音，例如 b p m f、d t n l、g k h、z c s w 喺普拼同粵拼入邊都係一樣嘅。要查睇成個粵拼方案嘅完整聲韻母表，請見本站嘅[ LSHK 粵拼方案](/jyutping)。而家先來做幾個小練習，睇下你學識打粵拼未：

### 3.1 練習

寫出下面幾個詞嘅粵語拼音，可以唔理個聲調：

1. 粵語拼音
2. 廣州話
3. 稍等
4. 你哋
5. 我同佢
6. 香港
7. 語言學

#### 答案（可以忽略個聲調）

1. jyut6 jyu5 ping3 jam1
2. gwong2 zau1 waa2
3. saau2 dang2
4. nei5 dei6
5. ngo5 tung4 keoi5
6. hoeng1 gong2
7. jyu5 jin4 hok6

### 3.2 參考

如果你想讀更詳細嘅粵拼教程，睇呢度：

- [Jyutping（粵拼）詳細教程](http://www.cantonese.asia/portal.php?mod=view&aid=229)

最尾推薦一個網上粵拼字典，遇到字唔識佢嘅粵拼，隨時用呢個字典來查：

- [粵音資料集叢](https://jyut.net/)

想要更多粵語學習資源，請見[粵語學習資源](/blog/resource)。

### 附錄：粵拼注音文本示例《北風同太陽》

{{< bakfungaudio >}}

<ruby>有<rt>jau5{{< audio id="jau5" >}} </rt></ruby> <ruby>一<rt>jat1{{< audio id="jat1" >}} </rt></ruby>  <ruby>次<rt>ci3{{< audio id="ci3" >}} </rt></ruby>  ，<ruby>北<rt>bak1{{< audio id="bak1" >}} </rt></ruby>  <ruby>風<rt>fung1{{< audio id="fung1" >}} </rt></ruby>  <ruby>同<rt>tung4{{< audio id="tung4" >}} </rt></ruby>  <ruby>太<rt>taai3{{< audio id="taai3" >}} </rt></ruby>  <ruby>陽<rt>joeng4{{< audio id="joeng4" >}} </rt></ruby>  <ruby>喺<rt>hai2{{< audio id="hai2" >}} </rt></ruby>  <ruby>度<rt>dou6{{< audio id="dou6" >}} </rt></ruby>  <ruby>拗<rt>aau3{{< audio id="aau3" >}} </rt></ruby>  <ruby>緊<rt>gan2{{< audio id="gan2" >}} </rt></ruby>  <ruby>邊<rt>bin1{{< audio id="bin1" >}} </rt></ruby>  <ruby>個<rt>go3{{< audio id="go3" >}} </rt></ruby>  <ruby>叻<rt>lek1{{< audio id="lek1" >}} </rt></ruby>  <ruby>啲<rt>di1{{< audio id="di1" >}} </rt></ruby>  。<ruby>佢<rt>keoi5{{< audio id="keoi5" >}} </rt></ruby> <ruby>哋<rt>dei6{{< audio id="dei6" >}} </rt></ruby> <ruby>啱<rt>ngaam1{{< audio id="ngaam1" >}} </rt></ruby> <ruby>啱<rt>ngaam1{{< audio id="ngaam1" >}} </rt></ruby> <ruby>睇<rt>tai2{{< audio id="tai2" >}} </rt></ruby> <ruby>到<rt>dou2{{< audio id="dou2" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>行<rt>haang4{{< audio id="haang4" >}} </rt></ruby> <ruby>過<rt>gwo3{{< audio id="gwo3" >}} </rt></ruby> ，<ruby>哩<rt>li1{{< audio id="li1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>着<rt>zoek3{{< audio id="zoek3" >}} </rt></ruby> <ruby>住<rt>zyu6{{< audio id="zyu6" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>大<rt>daai6{{< audio id="daai6" >}} </rt></ruby> <ruby>褸<rt>lau1{{< audio id="lau1" >}} </rt></ruby> 。<ruby>佢<rt>keoi5{{< audio id="keoi5" >}} </rt></ruby> <ruby>哋<rt>dei6{{< audio id="dei6" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>話<rt>waa6{{< audio id="waa6" >}} </rt></ruby> <ruby>嘞<rt>laak3{{< audio id="laak3" >}} </rt></ruby> ，<ruby>邊<rt>bin1{{< audio id="bin1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>可<rt>ho2{{< audio id="ho2" >}} </rt></ruby> <ruby>以<rt>ji5{{< audio id="ji5" >}} </rt></ruby> <ruby>整<rt>zing2{{< audio id="zing2" >}} </rt></ruby> <ruby>到<rt>dou3{{< audio id="dou3" >}} </rt></ruby> <ruby>哩<rt>li1{{< audio id="li1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>除<rt>ceoi4{{< audio id="ceoi4" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> <ruby>呢<rt>ne1{{< audio id="ne1" >}} </rt></ruby> ，<ruby>就<rt>zau6{{< audio id="zau6" >}} </rt></ruby> <ruby>算<rt>syun3{{< audio id="syun3" >}} </rt></ruby> <ruby>邊<rt>bin1{{< audio id="bin1" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>叻<rt>lek1{{< audio id="lek1" >}} </rt></ruby> <ruby>啲<rt>di1{{< audio id="di1" >}} </rt></ruby> <ruby>嘞<rt>laak3{{< audio id="laak3" >}} </rt></ruby> 。<ruby>於<rt>jyu1{{< audio id="jyu1" >}} </rt></ruby> <ruby>是<rt>si6{{< audio id="si6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>搏<rt>bok3{{< audio id="bok3" >}} </rt></ruby> <ruby>命<rt>meng6{{< audio id="meng6" >}} </rt></ruby> <ruby>噉<rt>gam2{{< audio id="gam2" >}} </rt></ruby> <ruby>吹<rt>ceoi1{{< audio id="ceoi1" >}} </rt></ruby> 。<ruby>點<rt>dim2{{< audio id="dim2" >}} </rt></ruby> <ruby>知<rt>zi1{{< audio id="zi1" >}} </rt></ruby> ，<ruby>佢<rt>keoi5{{< audio id="keoi5" >}} </rt></ruby> <ruby>越<rt>jyut6{{< audio id="jyut6" >}} </rt></ruby> <ruby>吹<rt>ceoi1{{< audio id="ceoi1" >}} </rt></ruby> <ruby>得<rt>dak1{{< audio id="dak1" >}} </rt></ruby> <ruby>犀<rt>sai1{{< audio id="sai1" >}} </rt></ruby> <ruby>利<rt>lei6{{< audio id="lei6" >}} </rt></ruby> ，<ruby>嗰<rt>go2{{< audio id="go2" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>越<rt>jyut6{{< audio id="jyut6" >}} </rt></ruby> <ruby>係<rt>hai6{{< audio id="hai6" >}} </rt></ruby> <ruby>揦<rt>laa2{{< audio id="laa2" >}} </rt></ruby> <ruby>實<rt>sat6{{< audio id="sat6" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> 。<ruby>最<rt>zeoi3{{< audio id="zeoi3" >}} </rt></ruby> <ruby>後<rt>hau6{{< audio id="hau6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>冇<rt>mou5{{< audio id="mou5" >}} </rt></ruby> <ruby>晒<rt>saai3{{< audio id="saai3" >}} </rt></ruby> <ruby>符<rt>fu4{{< audio id="fu4" >}} </rt></ruby> ，<ruby>唯<rt>wai4{{< audio id="wai4" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>放<rt>fong3{{< audio id="fong3" >}} </rt></ruby> <ruby>棄<rt>hei3{{< audio id="hei3" >}} </rt></ruby> 。<ruby>跟<rt>gan1{{< audio id="gan1" >}} </rt></ruby> <ruby>住<rt>zyu6{{< audio id="zyu6" >}} </rt></ruby> ，<ruby>太<rt>taai3{{< audio id="taai3" >}} </rt></ruby> <ruby>陽<rt>joeng4{{< audio id="joeng4" >}} </rt></ruby> <ruby>出<rt>ceot1{{< audio id="ceot1" >}} </rt></ruby> <ruby>嚟<rt>lai4{{< audio id="lai4" >}} </rt></ruby> <ruby>曬<rt>saai3{{< audio id="saai3" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>一<rt>jat1{{< audio id="jat1" >}} </rt></ruby> <ruby>陣<rt>zan6{{< audio id="zan6" >}} </rt></ruby> ，<ruby>嗰<rt>go2{{< audio id="go2" >}} </rt></ruby> <ruby>個<rt>go3{{< audio id="go3" >}} </rt></ruby> <ruby>人<rt>jan4{{< audio id="jan4" >}} </rt></ruby> <ruby>就<rt>zau6{{< audio id="zau6" >}} </rt></ruby> <ruby>即<rt>zik1{{< audio id="zik1" >}} </rt></ruby> <ruby>刻<rt>hak1{{< audio id="hak1" >}} </rt></ruby> <ruby>除<rt>ceoi4{{< audio id="ceoi4" >}} </rt></ruby> <ruby>咗<rt>zo2{{< audio id="zo2" >}} </rt></ruby> <ruby>件<rt>gin6{{< audio id="gin6" >}} </rt></ruby> <ruby>褸<rt>lau1{{< audio id="lau1" >}} </rt></ruby> <ruby>嘞<rt>laak3{{< audio id="laak3" >}} </rt></ruby> 。<ruby>於<rt>jyu1{{< audio id="jyu1" >}} </rt></ruby> <ruby>是<rt>si6{{< audio id="si6" >}} </rt></ruby> ，<ruby>北<rt>bak1{{< audio id="bak1" >}} </rt></ruby> <ruby>風<rt>fung1{{< audio id="fung1" >}} </rt></ruby> <ruby>唯<rt>wai4{{< audio id="wai4" >}} </rt></ruby> <ruby>有<rt>jau5{{< audio id="jau5" >}} </rt></ruby> <ruby>認<rt>jing6{{< audio id="jing6" >}} </rt></ruby> <ruby>輸<rt>syu1{{< audio id="syu1" >}} </rt></ruby> <ruby>啦<rt>laa1{{< audio id="laa1" >}} </rt></ruby> 。