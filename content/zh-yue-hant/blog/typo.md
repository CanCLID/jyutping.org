---
title: "粵文常見錯別字"
linkTitle: "粵文常見錯別字"
url: "/blog/typo"
weight: 3
description: >
  本頁列出粵文中常見嘅錯別字，幫助大家寫規範粵文。
---

粵文一般使用傳統漢字做書寫系統，因此冇簡化字中多字合併嘅問題。關於大陸簡化字嘅歸併問題，請參見[簡化合併字表](http://www.guguolin.com/tool_jianhua_hbz.php)同[簡化同形字表](http://www.guguolin.com/tool_jianhua_txz.php)。

## 常見錯別字表同推薦用字方案

{{< alert title="說明">}}
表中部分字有唔止一個建議用字，主要考慮到粵語區唔同地域用字習慣，表示呢幾種用字皆可。
{{< /alert >}}

| 粵拼                  | 常見混用寫法 | 釋義 & 判別標準                                                                                                                                                                                                                                                                                               |
| --------------------- | ------------ | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| bei2                  | 比畀俾       | 三隻字皆讀 bei2，其中<ul><li>「比」義爲【比較】</li><li> 「畀」義爲【給予】、【被動】</li><li> 「俾」罕用字，一般用於譯名例如「俾斯麥」或者成語</li></ul>                                                                                                                                                     |
| dei2/dei6             | 地哋         | 兩隻字都有 dei6 讀音，其中：<ul><li>「哋」僅用於複數人稱代詞，例如「我哋」「佢哋」</li><li>「地」可用於「地面」「地點」等，另有一發音 dei2，用喺形容詞度，例如「神神地」</li></ul>                                                                                                                            |
| di1/dit1              | Dd 滴尐啲    | 讀作 di1 或 dit1 ，意思係【少量】，一律寫作「啲」。其餘都係非規範寫法。                                                                                                                                                                                                                                         |
| duk1                  | 篤督㞘㧻涿   | 全部都讀 duk1，其中<ul><li>「㞘」指【最尾】【末端】，例如「行到㞘」</li><li>「㧻」係動詞，指【刺】【戳】</li><li>「涿」係量詞，指「一涿屎」「一涿尿」</li><li>「督」用於「監督」、「都督」等</li><li>「篤」用於「篤信」、「篤定」等</li></ul>                                                                 |
| fan3                  | 瞓訓         | 讀音均為 fan3，其中<ul><li>「瞓」意思係【睡眠】，例如「瞓覺」</li><li> 「訓」用於「訓練」「訓教」等</li></ul>                                                                                                                                                                                                 |
| faan1                 | 翻返番       | 皆有 faan1 讀音，其中<ul><li>「翻」義爲【越過】【攀爬】</li><li> 「返」義爲【返回】、【前往】【回復體標記】，例如「返工」、「整返好佢」，亦有另一讀音 faan2。</li><li> 「番」意思有【次數】、【西方嘅】</li></ul>                                                                                             |
| gam2/gam3             | 噉咁     | 兩字皆有【如此】嘅意思，其中<ul></li><li> 「噉」讀 gam2，代詞，例如「噉樣嘅話」</li><li> 「咁」讀 gam3，副詞，例如「咁犀利」</li></ul>                                                                                                                                                                        |
| gau6                  | 舊嚿         | 兩字皆讀 gau6<ul><li>「嚿」係量詞，意思係【塊】</li><li> 「舊」意思係【古老】</li></ul>                                                                                                                                                                                                                       |
| ge3                   | 既嘅噶       | <ul><li>「嘅」讀 ge3，係屬格標記，例如「我嘅書」。</li><li> 「既」讀 gei3，用例「既然」</li><li> 「噶」讀 got3，係擬聲詞 </ul>                                                                                                                                                                                |
| go2/go3               | 嗰個果       | <ul><li>「嗰」係遠指代詞，讀 go2，例如「嗰個人」</li><li> 「個」讀 go3，用例「一個人」</li><li> 「果」讀 gwo2，用例「果實」「水果」</li></ul>                                                                                                                                                                 |
| haa2/haa5             | 吓下         | <ul><li>「吓」讀 haa2，僅用作語氣詞，例如「吓？係真嘎？」「係噉嘅咩吓？」</li><li>「下」讀 haa6 個陣表示方向，例如「下面」「下方」；讀 haa5 個陣表示次數，例如「畀我睇下」「試下先」 </li></ul>                                                                                                               |
| hai6                  | 係系喺繫     | <ul><li>「係」讀 hai6， 用作謂語</li><li> 「系」讀 hai6，用例「系列」</li><li> 「喺」讀 hai2，表示所處時間方位，意思係【位於】，用例「我喺度」</li><li> 「繫」讀 hai6，用例「聯繫」。</li> </ul>                                                                                                              |
| je5                   | 野嘢         | 讀音都係 je5，其中<ul><li> 「嘢」係名詞，指【事物】</li><li> 「野」係形容詞，用例「野外」</li></ul>                                                                                                                                                                                                           |
| lai4/lei4/loi4        | 來嚟黎       | <ul><li> 來：讀 loi4 ，用例「將來」「未來」</li><li> 嚟：讀 lai4 或者 lei4，例如「過嚟」</li><li>黎：讀 lai4，用於姓氏或者「黎明」等                                                                                                                                                                          |
| mou4/mou5             | 無冇         | 兩者皆爲否定詞，其中<ul><li>「無」讀 mou4</li><li> 「冇」讀 mou5                                                                                                                                                                                                                                              |
| nam2/lam3             | 諗惗冧       | <ul><li>「諗」讀 nam2，意思係【思考】【想】。</li><li> 「惗」讀 nam2，係「諗」嘅異體字，唔推薦使用</li><li> 「冧」讀 lam3，指【倒塌】，例如「冧屋」「冧樓」</li></ul>                                                                                                                                         |
| sai2                  | 使駛洗       | 三隻字都讀 sai2，其中<ul><li> 「使」用於「使用」，例如「使錢」「唔使客氣」；另外有 si3 嘅讀音，用於「使者」「信使」「大使館」等</li><li> 「駛」用於「駕駛」</li><li> 「洗」指【清潔】，注意「使錢」同「洗錢」嘅意思差別</li></ul>                                                                             |
| saai3                 | 曬晒嗮哂     | <ul><li>「曬」讀 saai3，指「曬太陽」</li><li> 「晒」讀 saai3，係助詞，指【全部】例如「食晒飯」</li><li> 「嗮」讀 saai3，一般同「晒」意思相同，但係唔推薦使用</li><li> 「哂」讀 can2，指【譏笑】，例如「哂笑」 </li></ul>                                                                                      |
| zo2                   | 左唨咗       | 讀音皆為 zo2，其中<ul><li>「左」指方向，例如「左手」</li><li> 「咗」完成體標記，例如「食咗飯」</li><li> 「唨」同「咗」意思相同，但係唔推薦用呢隻字 </li></ul>                                                                                                                                                 |
| zyu3/zyu6/zoek3/zoek6 | 著住着       | <ul><li> 「著」讀 zyu3，用例「著作」「著名」</li><li> 「住」讀 zyu6，係助動詞，例如「袋住先」；亦有「居住」嘅意思</li><li> 「着」有兩個發音，讀 zoek3 嗰陣係動詞，例如「着衫」；讀 zoek6 嗰陣有兩個意思，第一個係官話入邊嘅進行體標記，例如「唱着歌」；第二個係【啓動】嘅意思，例如「着火」「着色」</li></ul> |
