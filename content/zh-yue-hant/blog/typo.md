---
title: "粵文常見錯別字"
linkTitle: "粵文常見錯別字"
url: "/blog/typo"
weight: 3
description: >
  本頁列出粵文中常見嘅錯別字，幫助大家寫規範粵文。
---

{{< alert title="本頁面建設中" color="danger">}}
{{< /alert >}}

粵文一般使用傳統漢字做書寫系統，因此冇簡化字中多字合併嘅問題。關於大陸簡化字嘅歸併問題，請參見[簡化合併字表](http://www.guguolin.com/tool_jianhua_hbz.php)同[簡化同形字表](http://www.guguolin.com/tool_jianhua_txz.php)。

## 常見錯別字表及推薦用字方案

{{< alert title="說明">}}
表中部分字有唔止一個建議用字，主要考慮到粵語區唔同地域用字習慣，表示呢幾種用字皆可。
{{< /alert >}}

| 粵拼      | 常見混用寫法 | 釋義 & 判別標準                                                                                                                                                                                                |
| --------- | ------------ | -------------------------------------------------------------------------------------------------------------------------------------------------------------------------------------------------------------- |
| bei2      | 比俾畀       | 三隻字讀音相同皆爲 bei2，其中<ul><li>「比」義爲【比較】</li><li> 「畀」義爲【給予】、【被動】</li><li> 「俾」罕用字，一般用於譯名例如「俾斯麥」</li></ul>              |
| di1/dit1  | Dd 滴尐啲    | 讀音為 di1 或 dit1 ，意思係【少量】，一律寫作「啲」。其餘都非規範寫法。                                                                                                                                        |
| fan3      | 瞓訓         | 讀音均為 fan3，其中<ul><li>「瞓」意思係【睡眠】</li><li> 「訓」用例有「訓練」「訓教」等</li></ul>                                                                                                                    |
| faan1     | 番返翻       | 皆有 faan1 讀音，其中<ul><li>「翻」義爲【越過】【攀爬】</li><li> 「返」義爲【返回】、【前往】【回復體標記】，例如「返工」、「整返好佢」，亦有另一讀音 faan2。</li><li> 「番」意思有【次數】、【西方嘅】</li></ul> |
| gam2/gam3 | 噉咁甘噤     | 兩字皆有【如此】嘅意思，其中<ul></li><li> 「噉」讀 gam2，代詞，例如「噉樣嘅話」</li><li> 「咁」讀 gam3，副詞，例如「咁犀利」</li></ul>                                                                         |
| gau6      | 舊嚿         | 兩字皆讀 gau6<ul><li>「嚿」係量詞，意思係【塊】</li><li> 「舊」意思係【古老】</li></ul>                                                                                                                        |
| ge3       | 既嘅噶       | <ul><li>「嘅」讀 ge3，係屬格標記，例如「我嘅書」。</li><li> 「既」讀 gei3，用例「既然」</li><li> 「噶」讀 got3，係擬聲詞 </ul>                                                                                 |
| go2/go3   | 果嗰個       | <ul><li>「嗰」係遠指代詞，讀 go2，例如「嗰個人」</li><li> 「個」讀 go3，用例「一個人」<br></li><li> 「果」讀 gwo2，用例「果實」「水果」</li></ul>                                                              |
| hai6      | 系係喺繫     | <ul><li>「係」讀 hai6， 用作謂語【攀爬】</li><li> 「系」讀 hai6，用例「系列」</li><li> 「喺」讀 hai2，表示地點，意思係【在】，用例「我喺度」<br></li><li> 「繫」讀 hai6，用例「聯繫」。</li> </ul>             |
| je5       | 野嘢         | 讀音都係 je5，其中<ul><li> 「嘢」係名詞，指【事物】</li><li> 「野」係形容詞，用例「野外」</li></ul>                                                                                                            |

## 參考文獻
