---
title: "粵拼與其他粵語拼音方案對照表"
linkTitle: "粵拼與其他粵語拼音方案對照表"
url: "/blog/table"
weight: 2
description: >
  本文列出粵拼與目前公共領域中常見嘅廣拼、教院、耶魯、劉錫祥呢四種粵語拼音方案嘅對比，幫助讀者釐清佢哋嘅分別，方便更好噉學習同使用粵拼。
---

目前，喺公共領域嘅書籍、媒體等作品中，除咗粵拼之外，我哋仲可以見到其他幾種唔同嘅粵語羅馬化拼音方案。對於初學者嚟講，喺遇到多種粵語拼音嗰陣，好容易產生混淆與撈亂。本文將列出粵拼與目前公共領域中常見嘅廣拼、教院、耶魯、劉錫祥呢四種粵語拼音方案嘅對比，幫助讀者釐清佢哋嘅分別，方便更好噉學習同使用粵拼。

{{< alert title="本文列出嘅五種粵語拼音方案">}}

- **香港語言學學會粵語拼音方案（粵拼）**：由香港語言學學會喺 1993 年制訂。係目前最簡單合理、易學易用嘅通行粵語拼音方案。
- **廣州話拼音方案（廣拼）**：由廣東省教育部門喺 1960 年制訂，並由饒秉才喺
1980 年代修訂。常見於中國大陸出版嘅書籍當中。
- **教育學院拼音方案（教院）**：由香港教育局同香港考試及評核局等香港教育部門制訂。常見於香港教育界嘅研究書籍當中。
- **粵語耶魯拼音（耶魯）**：由黃伯飛同 Gerald P. Kok 共同發明制訂。常見於教授外國人粵語嘅教材同書籍當中。
- **劉錫祥拼音（劉錫祥）**：由劉錫祥喺 1972 年制訂。常見於教授外國人粵語嘅教材同書籍當中。

{{< /alert >}}

上述呢五種，就係目前公共領域嘅書籍、媒體中最常見嘅粵語羅馬化拼音方案。除此之外，歷史上仲出現過黃錫凌方案、Meyer–Wempe 方案等幾種其他嘅粵語拼音方案，但係喺當代，佢哋已幾乎唔再使用，只局限出現於歷史文獻當中，一般初學者遇到佢哋嘅幾率好低。因此，本文唔再將佢哋列舉出嚟。



## 聲母對照表

|例字|IPA|粵拼|廣拼|教院|耶魯|劉錫祥|
|---|----|----|---|----|---|---|
|巴|[p]|**b**|b|b|b|b|
|趴|[pʰ]|**p**|p|p|p|p|
|媽|[m]|**m**|m|m|m|m|
|花|[f]|**f**|f|f|f|f|
|打|[t]|**d**|d|d|d|d|
|他|[tʰ]|**t**|t|t|t|t|
|拿|[n]|**n**|n|n|n|n|
|啦|[l]|**l**|l|l|l|l|
|家|[k]|**g**|g|g|g|g|
|卡|[kʰ]|**k**|k|k|k|k|
|牙|[ŋ]|**ng**|ng|ng|ng|ng|
|哈|[h]|**h**|h|h|h|h|
|渣|[ts]|**z**|z / j|dz|j|j|
|差|[tsʰ]|**c**|c / q|ts|ch|ch|
|沙|[s]|**s**|c / x|s|s|s|
|瓜|[kʷ]|**gw**|gu|gw|gw|gw|
|夸|[kʷʰ]|**kw**|ku|kw|kw|kw|
|也|[j]|**j**|y|j|y|y|
|蛙|[w]|**w**|w|w|w|w|

> - 上表例字只取其聲母。
> - 廣拼方案中，z、c、s 同 j、q、x 之間並無音值上嘅區別，佢哋只係接喺唔同韻腹前嘅變體。具體嚟講，廣拼中當韻腹係 i 或 ü 嗰陣，用 j、q、x 拼；韻腹係其他元音嗰陣，用 z、c、s 拼。



## 韻母對照表
|例字|IPA|粵拼|廣拼|教院|耶魯|劉錫祥|
|---|----|----|---|----|---|---|
|啊|[aː]|**aa**|a|aa|a|a|
|挨|[aːi]|**aai**|ai|aai|aai|aai|
|拗|[aːu]|**aau**|ao|aau|aau|aau|
|啱|[aːm]|**aam**|am|aam|aam|aam|
|晏|[aːn]|**aan**|an|aan|aan|aan|
|罌|[aːŋ]|**aang**|ang|aang|aang|aang|
|鴨|[aːp]|**aap**|ab|aap|aap|aap|
|壓|[aːt]|**aat**|ad|aat|aat|aat|
|軛|[aːk]|**aak**|ag|aak|aak|aak|
|矮|[ɐi]|**ai**|ei|ai|ai|ai|
|歐|[ɐu]|**au**|eo|au|au|au|
|庵|[ɐm]|**am**|em|am|am|am|
|奀|[ɐn]|**an**|en|an|an|an|
|鶯|[ɐŋ]|**ang**|eng|ang|ang|ang|
|噏|[ɐp]|**ap**|eb|ap|ap|ap|
|兀|[ɐt]|**at**|ed|at|at|at|
|扼|[ɐk]|**ak**|eg|ak|ak|ak|
|些|[ɛː]|**e**|é|e|e|e|
|四|[ei]|**ei**|éi|ei|ei|ei|
|掉*|[ɛːu]|**eu**|(éo)|(eu)|-|(eu)|
|舐*|[ɛːm]|**em**|(ém)|(em)|(em)|(em)|
|𨋍*|[ɛːn]|**en**|(én)|(en)|(en)|(en)|
|贏|[ɛːŋ]|**eng**|éng|eng|eng|eng|
|夾*|[ɛːp]|**ep**|(éb)|(ep)|(ep)|(ep)|
|坺*|[ɛːt]|**et**|(éd)|(et)|(et)|(et)|
|尺|[ɛːk]|**ek**|ég|ek|ek|ek|
|衣|[iː]|**i**|i|i|i|i|
|腰|[iːu]|**iu**|iu|iu|iu|iu|
|淹|[iːm]|**im**|im|im|im|im|
|煙|[iːn]|**in**|in|in|in|in|
|英|[ɪŋ] / [eŋ]|**ing**|ing|ing|ing|ing|
|葉|[iːp]|**ip**|ib|ip|ip|ip|
|熱|[iːt]|**it**|id|it|it|it|
|益|[ɪk] / [ek]|**ik**|ig|ik|ik|ik|
|柯|[ɔː]|**o**|o|o|o|oh|
|哀|[ɔːi]|**oi**|oi|oi|oi|oi|
|奧|[ou]|**ou**|ou|ou|ou|o|
|安|[ɔːn]|**on**|on|on|on|on|
|骯|[ɔːŋ]|**ong**|ong|ong|ong|ong|
|喝|[ɔːt]|**ot**|od|ot|ot|ot|
|惡|[ɔːk]|**ok**|og|ok|ok|ok|
|烏|[uː]|**u**|u|u|u|oo|
|煨|[uːi]|**ui**|ui|ui|ui|ooi|
|碗|[uːn]|**un**|un|un|un|oon|
|瓮|[ʊŋ] / [oŋ]|**ung**|ung|ung|ung|ung|
|活|[uːt]|**ut**|ud|ut|ut|oot|
|屋|[ʊk] / [ok]|**uk**|ug|uk|uk|uk|
|靴|[œː]|**oe**|ê|oe|eu|euh|
|央|[œːŋ]|**oeng**|êng|oeng|eung|eung|
|約|[œːk]|**oek**|êg|oek|euk|euk|
|𠰲*|[œːt]|**oet**|-|-|-|(eut)|
|銳|[ɵy]|**eoi**|êu|oey|eui|ui|
|閏|[ɵn]|**eon**|ên|oen|eun|un|
|律|[ɵt]|**eot**|êd|oet|eut|ut|
|於|[yː]|**yu**|ü|y|yu|ue|
|冤|[yːn]|**yun**|ün|yn|yun|uen|
|月|[yːt]|**yut**|üd|yt|yut|uet|
|唔|[m̩]|**m**|m|m|m|m|
|吳|[ŋ̩]|**ng**|ng|ng|ng|ng|

> - 上表例字只取其韻母。
> - 帶 `*` 號嘅爲只在口語中出現嘅韻。其中：
>   - 粵拼嘅 eu、em、en、ep、et 韻，喺廣拼、教院、耶魯、劉錫祥嘅原方案中無定義。廣拼、教院、劉錫祥可以根據現有規則類推拼出呢五個韻，耶魯可以根據現有規則類推拼出後四個韻，喺上表中用 `()` 表示。而 eu 呢個拼法喺耶魯方案中已用嚟拼 [œː] 韻，故無法類推拼出粵拼嘅 eu 韻，喺上表中用 `-` 號表示。
>   - 粵拼嘅 oet [œːt] 韻喺表示嘔吐嘅擬聲詞「𠰲」等情況下使用，與 eot [ɵt] 韻對立。廣拼、教院、耶魯、劉錫祥嘅原方案中都無定義 oet 韻。前三種方案都將元音 [œ] 同 [ɵ] 視作同一音位，故無法類推拼出粵拼嘅 oet 韻，喺上表中用 `-` 號表示。而劉錫祥方案將元音 [ʊ~o] 同 [ɵ] 視作同一音位，元音 [œ] 獨立一音位，故可以類推拼出粵拼嘅 oet 韻，喺上表中用 `()` 表示。



## 聲調對照表
|調類|調值|例字|IPA|粵拼|廣拼|教院|耶魯|劉錫祥|
|---|----|----|---|----|---|---|---|---|
|陰平|53 / 55|分| ˥˧ / ˥|**1**|1|1|à / ā / 1|1 / 1°|
|陰上|35|粉|˧˥|**2**|2|2|á / 2|2|
|陰去|33|訓|˧|**3**|3|3|a / 3|3|
|陽平|21|墳|˨˩|**4**|4|4|àh / 4|4|
|陽上|13|憤|˩˧|**5**|5|5|áh / 5|5|
|陽去|22|份|˨|**6**|6|6|ah / 6|6|
|上陰入|5|忽|˥|**1**|1|7 / 1|āt / 1|1|
|下陰入|3|發|˧|**3**|3|8 / 3|at / 3|3|
|陽入|2|佛|˨|**6**|6|9 / 6|aht / 6|6|

> - 耶魯拼音一般用聲調符號嚟標調，並且喺陽聲調嘅元音後邊加 h。喺唔方便用聲調符號嗰陣，亦會使用數字標調。
> - 粵語廣州話嘅陰平調有 53 同 55 兩種調值，又分別叫「上陰平」同「下陰平」。現代粵語中呢兩種調值一般爲自由變體，冇特別區分，所以粵拼、廣拼、教院方案都用調號 1 代表陰平調；而耶魯、劉錫祥就有區分呢兩種調值。
> - 對於三個入聲調，教院方案可用 7、8、9 標，亦可用 1、3、6 標。
