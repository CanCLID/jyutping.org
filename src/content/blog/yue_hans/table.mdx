---
title: 粤拼与其他粤语拼音方案对照表
linkTitle: 粤拼与其他粤语拼音方案对照表
url: /yue_hans/blog/table
weight: 5
description: |
  本文列出粤拼与目前公共领域中常见嘅广拼、教院、耶鲁、刘锡祥呢四种粤语拼音方案嘅对比，帮助读者厘清佢哋嘅分别，方便更好噉学习同使用粤拼。
---

import Alert from "@/components/Alert.tsx";

目前，喺公共领域嘅书籍、媒体等作品中，除咗粤拼之外，我哋仲可以见到其他几种唔同嘅粤语罗马化拼音方案。对于初学者嚟讲，喺遇到多种粤语拼音𠮶阵，好容易产生混淆与捞乱。本文将列出粤拼与目前公共领域中常见嘅广拼、教院、耶鲁、刘锡祥呢四种粤语拼音方案嘅对比，帮助读者厘清佢哋嘅分别，方便更好噉学习同使用粤拼。

<Alert title="本文列出嘅五种粤语拼音方案">

- **香港语言学学会粤语拼音方案（粤拼）**：由香港语言学学会喺 1993 年制订。系目前最简单合理、易学易用嘅通行粤语拼音方案。
- **广州话拼音方案（广拼）**：由广东省教育部门喺 1960 年制订，并由饶秉才喺
  1980 年代修订。常见于中国大陆出版嘅书籍当中。
- **教育学院拼音方案（教院）**：由香港教育局同香港考试及评核局等香港教育部门制订。常见于香港教育界嘅研究书籍当中。
- **粤语耶鲁拼音（耶鲁）**：由黄伯飞同 Gerald P. Kok 共同发明制订。常见于教授外国人粤语嘅教材同书籍当中。
- **刘锡祥拼音（刘锡祥）**：由刘锡祥喺 1972 年制订。常见于教授外国人粤语嘅教材同书籍当中。

</Alert>

上述呢五种，就系目前公共领域嘅书籍、媒体中最常见嘅粤语罗马化拼音方案。除此之外，历史上仲出现过黄锡凌方案、Meyer–Wempe 方案等几种其他嘅粤语拼音方案，但系喺当代，佢哋已几乎唔再使用，只局限出现于历史文献当中，一般初学者遇到佢哋嘅几率好低。因此，本文唔再将佢哋列举出嚟。

## 声母对照表

| 例字 | IPA   | 粤拼   | 广拼  | 教院 | 耶鲁 | 刘锡祥 |
| ---- | ----- | ------ | ----- | ---- | ---- | ------ |
| 巴   | [p]   | **b**  | b     | b    | b    | b      |
| 趴   | [pʰ]  | **p**  | p     | p    | p    | p      |
| 妈   | [m]   | **m**  | m     | m    | m    | m      |
| 花   | [f]   | **f**  | f     | f    | f    | f      |
| 打   | [t]   | **d**  | d     | d    | d    | d      |
| 他   | [tʰ]  | **t**  | t     | t    | t    | t      |
| 拿   | [n]   | **n**  | n     | n    | n    | n      |
| 啦   | [l]   | **l**  | l     | l    | l    | l      |
| 家   | [k]   | **g**  | g     | g    | g    | g      |
| 卡   | [kʰ]  | **k**  | k     | k    | k    | k      |
| 牙   | [ŋ]   | **ng** | ng    | ng   | ng   | ng     |
| 哈   | [h]   | **h**  | h     | h    | h    | h      |
| 渣   | [ts]  | **z**  | z / j | dz   | j    | j      |
| 差   | [tsʰ] | **c**  | c / q | ts   | ch   | ch     |
| 沙   | [s]   | **s**  | s / x | s    | s    | s      |
| 瓜   | [kʷ]  | **gw** | gu    | gw   | gw   | gw     |
| 夸   | [kʷʰ] | **kw** | ku    | kw   | kw   | kw     |
| 也   | [j]   | **j**  | y     | j    | y    | y      |
| 蛙   | [w]   | **w**  | w     | w    | w    | w      |

> - 上表例字只取其声母。
> - 广拼方案中，z、c、s 同 j、q、x 之间并无音值上嘅区别，佢哋只系接喺唔同韵腹前嘅变体。具体嚟讲，广拼中当韵腹系 i 或 ü 𠮶阵，用 j、q、x 拼；韵腹系其他元音𠮶阵，用 z、c、s 拼。

## 韵母对照表

| 例字 | IPA         | 粤拼     | 广拼 | 教院 | 耶鲁 | 刘锡祥 |
| ---- | ----------- | -------- | ---- | ---- | ---- | ------ |
| 啊   | [aː]        | **aa**   | a    | aa   | a    | a      |
| 挨   | [aːi]       | **aai**  | ai   | aai  | aai  | aai    |
| 拗   | [aːu]       | **aau**  | ao   | aau  | aau  | aau    |
| 啱   | [aːm]       | **aam**  | am   | aam  | aam  | aam    |
| 晏   | [aːn]       | **aan**  | an   | aan  | aan  | aan    |
| 罂   | [aːŋ]       | **aang** | ang  | aang | aang | aang   |
| 鸭   | [aːp]       | **aap**  | ab   | aap  | aap  | aap    |
| 压   | [aːt]       | **aat**  | ad   | aat  | aat  | aat    |
| 轭   | [aːk]       | **aak**  | ag   | aak  | aak  | aak    |
| 矮   | [ɐi]        | **ai**   | ei   | ai   | ai   | ai     |
| 欧   | [ɐu]        | **au**   | eo   | au   | au   | au     |
| 庵   | [ɐm]        | **am**   | em   | am   | am   | am     |
| 奀   | [ɐn]        | **an**   | en   | an   | an   | an     |
| 莺   | [ɐŋ]        | **ang**  | eng  | ang  | ang  | ang    |
| 噏   | [ɐp]        | **ap**   | eb   | ap   | ap   | ap     |
| 兀   | [ɐt]        | **at**   | ed   | at   | at   | at     |
| 扼   | [ɐk]        | **ak**   | eg   | ak   | ak   | ak     |
| 些   | [ɛː]        | **e**    | é    | e    | e    | e      |
| 四   | [ei]        | **ei**   | éi   | ei   | ei   | ei     |
| 掉\* | [ɛːu]       | **eu**   | (éo) | (eu) | -    | (eu)   |
| 舐\* | [ɛːm]       | **em**   | (ém) | (em) | (em) | (em)   |
| 𨋍\* | [ɛːn]       | **en**   | (én) | (en) | (en) | (en)   |
| 赢   | [ɛːŋ]       | **eng**  | éng  | eng  | eng  | eng    |
| 夹\* | [ɛːp]       | **ep**   | (éb) | (ep) | (ep) | (ep)   |
| 坺\* | [ɛːt]       | **et**   | (éd) | (et) | (et) | (et)   |
| 尺   | [ɛːk]       | **ek**   | ég   | ek   | ek   | ek     |
| 衣   | [iː]        | **i**    | i    | i    | i    | i      |
| 腰   | [iːu]       | **iu**   | iu   | iu   | iu   | iu     |
| 淹   | [iːm]       | **im**   | im   | im   | im   | im     |
| 烟   | [iːn]       | **in**   | in   | in   | in   | in     |
| 英   | [ɪŋ] / [eŋ] | **ing**  | ing  | ing  | ing  | ing    |
| 叶   | [iːp]       | **ip**   | ib   | ip   | ip   | ip     |
| 热   | [iːt]       | **it**   | id   | it   | it   | it     |
| 益   | [ɪk] / [ek] | **ik**   | ig   | ik   | ik   | ik     |
| 柯   | [ɔː]        | **o**    | o    | o    | o    | oh     |
| 哀   | [ɔːi]       | **oi**   | oi   | oi   | oi   | oi     |
| 奥   | [ou]        | **ou**   | ou   | ou   | ou   | o      |
| 安   | [ɔːn]       | **on**   | on   | on   | on   | on     |
| 肮   | [ɔːŋ]       | **ong**  | ong  | ong  | ong  | ong    |
| 喝   | [ɔːt]       | **ot**   | od   | ot   | ot   | ot     |
| 恶   | [ɔːk]       | **ok**   | og   | ok   | ok   | ok     |
| 乌   | [uː]        | **u**    | u    | u    | u    | oo     |
| 煨   | [uːi]       | **ui**   | ui   | ui   | ui   | ooi    |
| 碗   | [uːn]       | **un**   | un   | un   | un   | oon    |
| 瓮   | [ʊŋ] / [oŋ] | **ung**  | ung  | ung  | ung  | ung    |
| 活   | [uːt]       | **ut**   | ud   | ut   | ut   | oot    |
| 屋   | [ʊk] / [ok] | **uk**   | ug   | uk   | uk   | uk     |
| 靴   | [œː]        | **oe**   | ê    | oe   | eu   | euh    |
| 央   | [œːŋ]       | **oeng** | êng  | oeng | eung | eung   |
| 约   | [œːk]       | **oek**  | êg   | oek  | euk  | euk    |
| 𠰲\* | [œːt]       | **oet**  | -    | -    | -    | (eut)  |
| 锐   | [ɵy]        | **eoi**  | êu   | oey  | eui  | ui     |
| 闰   | [ɵn]        | **eon**  | ên   | oen  | eun  | un     |
| 律   | [ɵt]        | **eot**  | êd   | oet  | eut  | ut     |
| 于   | [yː]        | **yu**   | ü    | y    | yu   | ue     |
| 冤   | [yːn]       | **yun**  | ün   | yn   | yun  | uen    |
| 月   | [yːt]       | **yut**  | üd   | yt   | yut  | uet    |
| 唔   | [m̩]         | **m**    | m    | m    | m    | m      |
| 吴   | [ŋ̩]         | **ng**   | ng   | ng   | ng   | ng     |

> - 上表例字只取其韵母。
> - 带 `*` 号嘅为只在口语中出现嘅韵。其中：
>   - 粤拼嘅 eu、em、en、ep、et 韵，喺广拼、教院、耶鲁、刘锡祥嘅原方案中无定义。广拼、教院、刘锡祥可以根据现有规则类推拼出呢五个韵，耶鲁可以根据现有规则类推拼出后四个韵，喺上表中用 `()` 表示。而 eu 呢个拼法喺耶鲁方案中已用嚟拼 [œː] 韵，故无法类推拼出粤拼嘅 eu 韵，喺上表中用 `-` 号表示。
>   - 粤拼嘅 oet [œːt] 韵喺表示呕吐嘅拟声词「𠰲」等情况下使用，与 eot [ɵt] 韵对立。广拼、教院、耶鲁、刘锡祥嘅原方案中都无定义 oet 韵。前三种方案都将元音 [œ] 同 [ɵ] 视作同一音位，故无法类推拼出粤拼嘅 oet 韵，喺上表中用 `-` 号表示。而刘锡祥方案将元音 [ʊ~o] 同 [ɵ] 视作同一音位，元音 [œ] 独立一音位，故可以类推拼出粤拼嘅 oet 韵，喺上表中用 `()` 表示。

## 声调对照表

| 调类   | 调值    | 例字 | IPA    | 粤拼  | 广拼 | 教院  | 耶鲁      | 刘锡祥 |
| ------ | ------- | ---- | ------ | ----- | ---- | ----- | --------- | ------ |
| 阴平   | 53 / 55 | 分   | ˥˧ / ˥ | **1** | 1    | 1     | à / ā / 1 | 1 / 1° |
| 阴上   | 35      | 粉   | ˧˥     | **2** | 2    | 2     | á / 2     | 2      |
| 阴去   | 33      | 训   | ˧      | **3** | 3    | 3     | a / 3     | 3      |
| 阳平   | 21      | 坟   | ˨˩     | **4** | 4    | 4     | àh / 4    | 4      |
| 阳上   | 13      | 愤   | ˩˧     | **5** | 5    | 5     | áh / 5    | 5      |
| 阳去   | 22      | 份   | ˨      | **6** | 6    | 6     | ah / 6    | 6      |
| 上阴入 | 5       | 忽   | ˥      | **1** | 1    | 7 / 1 | āt / 1    | 1      |
| 下阴入 | 3       | 发   | ˧      | **3** | 3    | 8 / 3 | at / 3    | 3      |
| 阳入   | 2       | 佛   | ˨      | **6** | 6    | 9 / 6 | aht / 6   | 6      |

> - 耶鲁拼音一般用声调符号嚟标调，并且喺阳声调嘅元音后边加 h。喺唔方便用声调符号𠮶阵，亦会使用数字标调。
> - 粤语广州话嘅阴平调有 53 同 55 两种调值，又分别叫「上阴平」同「下阴平」。现代粤语中呢两种调值一般为自由变体，冇特别区分，所以粤拼、广拼、教院方案都用调号 1 代表阴平调；而耶鲁、刘锡祥就有区分呢两种调值。
> - 对于三个入声调，教院方案可用 7、8、9 标，亦可用 1、3、6 标。
